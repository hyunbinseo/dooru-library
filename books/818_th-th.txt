글 | 김주영

그림 | 처꿍 (Chorkung - ฉ่อกุง)

편집 | 김은파, 이수인

편집 디자인 | 이혜명

베트남어 번역 | 황티장

중국어 번역 | Wenting Du, 교정: 이흠

영어 번역 | Jennifer An

태국어 번역 | 김주영, 감수: 분타리까 너이씨 (บุณฑริกา น้อยศรี), 교정: 채혜민

목소리 | 한국어: 윤성혜, 베트남어: 레 쑤언 비, 중국어: 곡효여,

영어: 제인 페인터, 태국어: 페와 떼차마하몽콘





เทศกาลสงกรานต์

글 | 김주영

그림 | 처꿍





วันปีใหม่ของไทย เรียกกันว่า ‘วันสงกรานต์’ ซึ่งจะตรงกับวันที่ 13 ถึง 15 ใน

เดือนเมษายน สมัยก่อน คนไทยกำหนดวันขึ้นปีใหม่ด้วยการดูจากดวงอาทิตย์และ

ดวงดาวบนท้องฟ้า ในปัจจุบัน ประเทศไทยกำหนดวันปีใหม่ตามแบบสากล คือวันที่

1 เดือนมกราคม แต่ยังคงนับวันสงกรานต์เป็นวันปีใหม่ไทย ซึ่งเป็นเทศกาลที่สำคัญ

มากๆ อีกด้วย





ในวันสงกรานต์ สมาชิกในครอบครัวจะมารวมตัวกัน และทำกิจกรรมต่างๆร่วมกัน

ด้วยประเทศไทยมีศาสนาประจำชาติคือศาสนาพุทธ ที่วัดจึงมีกิจกรรมมากมายใน

วันสงกรานต์ เด็กชายคนหนึ่งมีชื่อว่า พายุ อาศัยอยู่ในกรุงเทพฯ กำลังจะเดินทาง

ไปที่วัดแต่เช้าในวันสงกรานต์





คุณพ่อคุณแม่ของพายุ มักจะตักบาตรทุกเช้าเช่นเดียวกับคนไทยทั่วไป การตักบาตร

หมายถึงการถวายอาหารหรือสิ่งของที่เตรียมไว้แด่พระสงฆ์ด้วยความศรัทธา

แต่เนื่องจากวันนี้เป็นวันสงกรานต์ จึงตัดสินใจไปตักบาตรและทำบุญที่วัดแทน





เมื่อถึงวัด คุณพ่อคุณแม่และพายุก็เข้าไปกราบไหว้พระพุทธรูปและสวดมนต์ก่อน

พระพุทธรูปสะอาดสะอ้าน และสง่างามมากกว่าเดิม นั่นเพราะในตอนเช้าได้มี

การเปลี่ยนผ้าสไบห่มพระพุทธรูปไปเรียบร้อยแล้ว พายุอธิษฐานว่า ขอให้ครอบครัว

ของตนสุขภาพแข็งแรงและมีความสุข





หลังจากอธิษฐานเสร็จ ก็มีการถวายอาหารและสิ่งของต่างๆ ที่เตรียมมาจากบ้าน

แด่พระสงฆ์ พระท่านให้พรแก่ครอบครัวของพายุด้วยการพรมน้ำมนต์ลงบนศีรษะ

ของพายุและคนอื่นๆ





หลังจากนั้น พายุและคุณพ่อคุณแม่ก็สรงน้ำพระร่วมกัน การสรงน้ำพระ หมายถึง

การทำความสะอาดพระพุทธรูปเนื่องในโอกาสเป็นวันขึ้นปีใหม่





ในวันสงกรานต์มีประเพณีขนทรายเข้าวัดเพื่อก่อเจดีย์ทราย มีหลายคนก่อเจดีย์

ทรายและประดับด้วยดอกไม้เพื่อความสวยงาม พายุมองเห็นและสงสัยขึ้นมาว่า

ทำไมเราต้องขนทรายเข้าวัด





คุณพ่อและคุณแม่ของพายุเล่าให้ฟังว่า “เมื่อคนเราเข้าวัด และออกจากวัดมาแล้ว

ทรายที่อยู่ในวัดติดเท้าออกมาด้วย เมื่อถึงเทศกาลสงกรานต์จึงมีประเพณีขนทราย

เข้าวัดเพื่อนำทรายมาคืนวัด”





ก่อนกลับบ้าน ครอบครัวของพายุอยากทำบุญด้วยการปล่อยสัตว์ การทำบุญด้วย

การปล่อยสัตว์คือการนำสัตว์ที่ถูกคนจับไป ปล่อยลงน้ำหรือปล่อยขึ้นฟ้า คนไทยเชื่อว่า

การปล่อยสัตว์ช่วยลดความทุกข์โศกในอดีตที่ผ่านมา





พายุซื้อเต่าตัวเล็กๆ น่ารักที่ตลาดหน้าวัด ส่วนคุณพ่อคุณแม่ซื้อปลาและนก พายุเห็น

เต่าตัวเล็กแล้วเกิดอยากพากลับบ้านและเลี้ยงเอง เพราะเต่าน่ารักมาก แต่สุดท้ายก็

ยอมปล่อยเต่าไป พร้อมกับการปล่อยนกปล่อยปลาอีกด้วย





ในระหว่างทางกลับบ้าน มีคนหลายคนเล่นน้ำกันเพื่อฉลองวันสงกรานต์ พายุก็รีบ

กลับบ้านเพื่อเตรียมตัวไปเล่นน้ำ ใส่เสื้อลายดอกไม้ที่มักจะสวมใส่กันในเทศกาล

สงกรานต์ และพกปืนฉีดน้ำที่ใส่น้ำเอาไว้ แม้เดือนเมษายนจะเป็นเดือนที่มีอากาศ

ร้อนมากที่สุดแห่งปีในประเทศไทย แต่พายุก็ยังตื่นเต้นที่จะได้ออกไปเล่นน้ำ

สงกรานต์





บางคนใช้ปืนฉีดน้ำเหมือนพายุ หรือใช้ขันเพื่อตักน้ำสาดกัน บางคนนั่งหลังรถ

กระบะและสาดน้ำใส่คนอื่นๆ พายุเปียกตั้งแต่หัวจรดเท้า รวมทั้งได้เล่นน้ำกับเพื่อนๆ

ชาวต่างชาติที่มาท่องเที่ยวไทยเพื่อฉลองเทศกาลสงกรานต์อีกด้วย





ตามจริงแล้ว การเล่นน้ำในวันสงกรานต์ ทำเพื่อล้างความทุกข์โดยการทำความ

สะอาดทั้งร่างกายและจิตใจในวันขึ้นปีใหม่ไทย ในปัจจุบัน จุดประสงค์ของการ

เล่นน้ำเปลี่ยนไปแล้ว กลายเป็นกิจกรรมที่สำคัญและมีชื่อเสียงมากที่สุด ทำให้

เทศกาลสงกรานต์เป็นเทศกาลเล่นน้ำที่โด่งดังไปทั่วโลก





ตั้งแต่เช้าจรดเย็นในวันสงกรานต์ มีกิจกรรมที่สนุกสนานและมีความหมายมากมาย

วันสงกรานต์จึงเป็นเทศกาลที่สำคัญของทั้งคนไทย ดังเช่นครอบครัวของพายุ รวมถึง

คนต่างชาติอีกด้วย!





“물의 축제 송끄란” is licensed under CC BY 4.0 by Enuma, Inc. & The Foundation SeeArt for Book Culture. To view a copy of this license, visit http://creativecommons.org/licenses/by/4.0/.



© 2019 by Enuma, Inc. & The Foundation SeeArt for Book Culture





