글 | 이흠 (李鑫)

그림 | 오드리 유앵 (Audrey Yuang - 奧黛莉圓)

편집 | 김은파, 이수인

편집 디자인 | 이혜명

베트남어 번역 | 황티장

중국어 번역 | Wenting Du, 교정: 이흠

영어 번역 | Jennifer An

태국어 번역 | 김주영, 감수: 분타리까 너이씨 (บุณฑริกา น้อยศรี), 교정: 채혜민

목소리 | 한국어: 황창영, 베트남어: 레 쑤언 비, 중국어: 곡효여,

영어: 제인 페인터, 태국어: 페와 떼차마하몽콘





ไป กรุงปักกิ่ง

ที่เมืองจีนมาแล้ว

글 | 이흠

그림 | 오드리 유앵





เมื่อปิดเทอมที่ผ่านมา จีวอน ได้เดินทางไปเที่ยวกรุงปักกิ่งกับพ่อและแม่

กรุงปักกิ่ง เป็นเมืองหลวงของประเทศจีน ใช้เวลาเดินทางจากกรุงโซล โดยการ

โดยสารเครื่องบินเป็นเวลา 2 ชั่วโมง จีวอนตื่นเต้นมาก เพราะเคยไปที่ไชน่าทาวน์

ในอินชอนเกาหลี แต่ยังไม่เคยไปประเทศจีนจริงๆ เลยสักครั้ง





สถานที่ที่จีวอนไปเป็นที่แรกเมื่อถึงกรุง

ปักกิ่ง คือ ‘เทียนอันเหมิน’ ที่อยู่ใจกลาง

เมือง ที่กึ่งกลางของเทียนอันเหมิน มีรูป

ภาพของ ‘เหมา เจ๋อ ตง’ แขวนอยู่ เป็นผู้

ที่ได้รับการเคารพจากชาวจีน และที่ลาน

เทียนอันเหมินนั้น จะมีการชักธงชาติจีน

ขึ้นเสาทุกๆ เช้า ชาวจีนทุกคนอยากเห็น

พิธีนั้นด้วยตาตัวเองสักครั้งในชีวิต





เมื่อเดินผ่านเทียนอันเหมินมาจะพบกับ

‘พิพิธภัณฑ์พระราชวัง’ ซึ่งเคยเป็นพระที่

นั่งของอดีตจักรพรรดิของจีน โดยมีชื่อ

เดิมว่า ‘พระราชวังต้องห้าม’ มีอาคารเป็น

จำนวนมาก รวมถึงบันไดและเสาก็ยังตก

แต่งออกมาอย่างสวยงาม จีวอนตกใจ

มากเมื่อได้ฟังคำอธิบายเกี่ยวกับห้องใน

พระราชวัง ซึ่งมีจำนวนมากกว่า 8,000

ห้อง





หลังจากนั้น จีวอนก็ได้ไปสวนของจักรพรรดิ ‘อี้เหอหยวน’ หรือเรียกกันว่า

พระราชวังฤดูร้อน ที่อี้เหอหยวนมีทะเลสาบเทียมชื่อว่า ‘ทะเลสาบคุนหมิง’ เมื่อจีวอน

ได้เห็นกับตาตัวเองก็ไม่อยากจะเชื่อว่าเป็นสิ่งที่มนุษย์สร้างขึ้นมา เพราะมีความ

ยิ่งใหญ่มาก ครอบครัวของจีวอนนั่งเรือชมวิวของทะเลสาบ รวมถึงวิวของตึกต่างๆ

ไปพร้อมกัน





ตกเย็น ครอบครัวของจีวอนได้กินเป็ด

ปักกิ่ง ซึ่งเป็นอาหารที่มีชื่อเสียงของกรุง

ปักกิ่ง และไม่เพียงมีชื่อเสียงในกรุงปักกิ่ง

เท่านั้น เป็ดปักกิ่งยังเป็นอาหารที่มีชื่อ

เสียงไปทั่วโลก การกินเป็ดปักกิ่ง ต้องนำ

เนื้อเป็ดที่สุกกำลังดีมากินกับขนมเบื้อง

จีนบางๆ พร้อมกับจิ้มน้ำจิ้มที่มีรสชาติหวาน

ต้นหอม และแตงกวา ครอบครัวของ

จีวอนกินกันอย่างเอร็ดอร่อยเลยทีเดียว





วันถัดมา ทุกคนตื่นแต่เช้าและไปเยี่ยม

ชม ‘กำแพงหมื่นลี้’ หรือเรียกว่ากำแพง

เมืองจีนนั่นเอง กำแพงหมื่นลี้สร้างขึ้น

เมื่อ 2,000 กว่าปีก่อนสมัย ฉินฉื่อหวังตี้

หรือ พระเจ้าเจิ้ง ซึ่งเป็นพระจักรพรรดิผู้มี

ชื่อเสียง ทั้งนี้ ได้สร้างกำแพงเมืองจีนขึ้น

ก็เพื่อป้องกันการบุกรุกจากเมืองอื่นๆ

ครอบครัวของจีวอนได้ไปชม ‘กำแพง

ปาต๋าหลิง’ ซึ่งเป็นส่วนกำแพงเมืองจีนที่มี

ชื่อเสียงที่สุด





กำแพงหมื่นลี้สร้างตามแนวสันเขาที่

โค้งไปมา ดูสวยงามและน่าประทับใจมาก

จีวอนและครอบครัวใช้เวลาหลายชั่วโมง

เพื่อเดินขึ้นไปจนถึงป้อมที่ตั้งอยู่บนยอด

เขาจนเหงื่อไหลและเสื้อผ้าเปียกชุ่มไป

หมด แต่จีวอนก็ยังค่อยๆ เดินขึ้นไปจนถึง

ยอดเขาในที่สุด

“ถ้าเหนื่อยมากก็จะทำให้ล้มเลิกได้

แต่ขึ้นมาได้จนถึงที่นี่ เก่งมากเลยนะ”

คุณแม่ชมจีวอน





ครอบครัวของจีวอนกลับเข้ามาในเมือง

ปักกิ่งอีกครั้ง และไปสวนโอลิมปิคต่อ

สนามกีฬาแห่งหนึ่งในสวนโอลิมปิคมีชื่อว่า

‘เหนี่ยวเฉา’ มีความหมายว่า รังนก

เพราะสนามกีฬาแห่งนี้มีรูปร่างเหมือน

รังนกที่มีกิ่งไม้ถักทอประสานกัน ส่วน

สนามกีฬาทางน้ำที่อยู่ใกล้ๆ ตัวอาคารด้าน

นอกมีลักษณะเป็นรูปฟองสบู่ ในยามค่ำ

คืนจะมีการเปิดไฟหลากหลายสีสัน มี

ความสวยงามและน่าประทับใจมาก





ตอนเย็นได้กินจาจังเมียนปักกิ่งเป็นอาหารเย็น จาจังเมียนปักกิ่งไม่เหมือนกับ

จาจังเมียนเกาหลีตรงที่ของเกาหลีจะราดซอสหน้าเส้นบะหมี่ ส่วนของปักกิ่งจะ

แยกเส้นกับซอสออกจากกัน รวมถึงแยกถั่ว แตงกวา และหัวไชเท้าดองด้วยเช่นกัน

เวลากิน ต้องคลุกเส้น ซอส กับผักเหมือนกับเวลากินบิบิมบับเกาหลี จาจังเมียนปักกิ่ง

จะมีรสชาติเค็มกว่าจาจังเมียนเกาหลี





ในวันต่อมา ครอบครัวของจีวอนได้ไปที่

ถนน ‘หวางฝูจิ่ง’ ซึ่งเป็นสถานที่ท่อง

เที่ยวชื่อดังที่เต็มไปด้วยร้านอาหารข้าง

ทางต่างๆ ทุกคนได้ลองไปในหลายๆ ทาง

เพื่อที่จะได้เลือกอาหารที่ดูน่ากินแล้วลอง

ชิมไปด้วย มีอาหารว่างที่ดูเหมือนลูกแก้ว

ใสๆ ชื่อว่า ‘ถังหูหลุ’ ซึ่งเป็นผลไม้ต่างๆ

หลายชนิดเสียบด้วยไม้และเคลือบด้วยน้ำ

เชื่อม นอกจากนี้ ยังมีอาหารเสียบไม้

ประเภทต่างๆ เช่น ตั๊กแตน ปลาดาว และ

นั่นทำให้จีวอนทำตาโตด้วยความตกใจ





ที่ถนนหวางฝูจิ่ง มีถนนที่มีร้านขายของ

ที่เป็นงานฝีมือ งานฝีมือมีหลากหลาย

ชนิด เช่น สิ่งของที่เก่าแก่ พัดลม ตุ๊กตา

หน้ากากที่ใช้ในการแสดงงิ้วของปักกิ่ง

เป็นต้น มีของมากมายที่จีวอนอยากซื้อ

ฝากเพื่อนๆ แต่สุดท้ายก็เลือกซื้อตุ๊กตา

แพนด้าน่ารักๆ แทน





ครอบครัวของจีวอนไปชมการแสดงงิ้ว

ปักกิ่งที่โรงงิ้วเป็นอย่างสุดท้าย ก่อนเริ่ม

การแสดง มีโอกาสได้ชมการแต่งหน้าของ

นักแสดงด้วย หน้าตาของนักแสดงเปลี่ยน

ไปเป็นอย่างมาก ซึ่งน่าอัศจรรย์ใจมาก

ในการแสดงงิ้วปักกิ่ง นักแสดงที่แต่งหน้า

หนาๆ และใส่ชุดหรูหราจะออกมาร้องเพลง

และรำตามเสียงเครื่องดนตรีของจีน





เมื่ออยู่บนเครื่องบินในขณะที่กำลังเดินทางกลับเกาหลีหลังจากที่เที่ยวจีนเสร็จแล้ว

จีวอนดูรูปภาพทีละรูป ซึ่งเป็นรูปภาพที่ถ่ายด้วยโทรศัพท์มือถือของพ่อทั้งหมด

และคิดว่าถ้าเปิดเทอมและกลับไปที่โรงเรียน จะมีเรื่องราวมากมายที่ได้เล่าให้

เพื่อน ฟังแน่นอน ‘ต้องจดบันทึกลงสมุดก่อนที่จะลืม!’ จีวอนคิดอย่างนั้น





“중국 베이징에 갔어요” is licensed under CC BY 4.0 by Enuma, Inc. & The Foundation SeeArt for Book Culture. To view a copy of this license, visit http://creativecommons.org/licenses/by/4.0/.



© 2019 by Enuma, Inc. & The Foundation SeeArt for Book Culture





