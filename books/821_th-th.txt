글 | 김주영

그림 | 와쑤펀 싼파닛 (Vasuphon Sanpanich -วสุพล สรรพานิช)

편집 | 김은파, 이수인

편집 디자인 | 이혜명

베트남어 번역 | 황티장

중국어 번역 | Wenting Du, 교정: 이흠

영어 번역 | Jennifer An

태국어 번역 | 김주영, 감수: 분타리까 너이씨 (บุณฑริกา น้อยศรี), 교정: 채혜민

목소리 | 한국어: 윤성혜, 베트남어: 레 쑤언 비, 중국어: 곡효여,

영어: 제인 페인터, 태국어: 페와 떼차마하몽콘





ดาวลูกไก่

글 | 김주영

그림 | 와쑤펀 싼파닛





กาลครั้งหนึ่ง นานมาแล้ว ณ ชายป่า

แห่งหนึ่ง มีตากับยายอาศัยอยู่ใน

กระท่อมเล็กๆ ทั้งสองไม่มีลูกหลาน

มีเพียงแม่ไก่หนึ่งตัวที่เลี้ยงไว้ ทุกๆ

เช้า ตากับยายจะโปรยข้าวเปลือก

ไว้บนลานดิน เพื่อให้แม่ไก่จิกกิน

แม่ไก่จึงซาบซึ้งในบุญคุณของตากับ

ยายเสมอมา





ผ่านไปไม่นาน แม่ไก่ออกไข่และฟัก

ออกมาเป็นลูกไก่แสนน่ารัก 7 ตัว

แม่ไก่พร่ำสอนลูกไก่ทั้ง 7 เสมอว่า

“จำไว้นะลูกจ๋า ตากับยายที่ดูแลเรา

ด้วยความเมตตานั้น เป็นผู้มีพระคุณ”





วันหนึ่ง มีพระธุดงค์ มาปักกลดอยู่ที่

เชิงเขาใกล้ๆกระท่อมของตากับยาย

เมื่อเห็นดังนั้น ตากับยายจึงเกิดความ

กังวล เพราะไม่มีอาหารถวายพระ

“ทำอย่างไรดี ถ้าไม่มีอาหารถวาย

พระท่านจะไม่มีอะไรฉันแน่เชียว…”





หลังจากคิดทบทวนแล้ว ตากับยาย

ตัดสินใจว่าจะจับไก่มาทำต้มยำเพื่อไป

ถวายพระ ตากับยายเศร้าเสียใจมาก

เพราะความรักและความสงสารแม่ไก่





แม่ไก่ได้ยินเรื่องราวทั้งหมดจากตากับ

ยาย แม่ไก่โศกเศร้ามาก เพราะสงสาร

ลูกๆ แต่เพื่อตอบแทนพระคุณของตา

กับยายที่อุตส่าห์เลี้ยงตนมาเป็นอย่างดี

แม่ไก่จึงยอมสละชีวิตตามที่ตากับยาย

ตั้งใจไว้ คืนนั้นแม่ไก่เรียกลูกๆทั้ง 7 ตัว

มาเพื่อบอกลา ลูกไก่ก็ต่างพากันร้อง

ห่มร้องไห้ แล้ววิ่งเข้าไปซุกอกแม่ไก่





ตอนเช้าวันรุ่งขึ้น ตากับยายก่อไฟ

เพื่อเตรียมทำอาหาร ลูกไก่ 7 ตัว เมื่อ

เห็นแม่ไก่ที่ถูกจับไปเป็นอาหาร วิ่งไป

กระโดดเข้ากองไฟ ด้วยความรักและ

ไม่อยากจากแม่ไปไหน จึงวิ่งตามกัน

ไปกระโดดเข้ากองไฟ ตายไปพร้อม

กับแม่ไก่





ตากับยายตกใจและซาบซึ้งในความรัก

ของลูกไก่จนร้องไห้ออกมา เทวดาบน

ฟ้าก็ซาบซึ้งในความกตัญญูของแม่ไก่

และความรักแม่ของลูกไก่ จึงดลบัน

ดาลให้ลูกไก่ทั้ง 7 ตัวไปเกิดเป็นดาว

7 ดวงบนฟากฟ้า มีแสงระยิบระยับ

เปล่งประกายสวยงาม





ถ้ามองขึ้นไปบนท้องฟ้า อาจเห็น

กลุ่มดาว 7 ดวงที่เปล่งประกายระยิบ

ระยับเรียงกันใกล้กับกลุ่มดาววัว

ชาวไทยเรียกกันว่า ‘ดาวลูกไก่’





“병아리 별” is licensed under CC BY 4.0 by Enuma, Inc. & The Foundation SeeArt for Book Culture. To view a copy of this license, visit http://creativecommons.org/licenses/by/4.0/.



© 2019 by Enuma, Inc. & The Foundation SeeArt for Book Culture





