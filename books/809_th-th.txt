글 | 이흠 (李鑫)

그림 | 왕러 (Wang Le - 王乐)

편집 | 김은파, 이수인

편집 디자인 | 이혜명

베트남어 번역 | 황티장

중국어 번역 | Wenting Du, 교정: 이흠

영어 번역 | Jennifer An

태국어 번역 | 김주영, 감수: 분타리까 너이씨 (บุณฑริกา น้อยศรี), 교정: 채혜민

목소리 | 한국어: 황창영, 베트남어: 레 쑤언 비, 중국어: 곡효여,

영어: 제인 페인터, 태국어: 페와 떼차마하몽콘





ต้อนรับวันตรุษจีน

‘ชุนเจี๋ย’

글 | 이흠

그림 | 왕러





วันปีใหม่ของจีน เรียกกันว่า ‘ชุนเจี๋ย’ หรือตรุษจีน ซึ่งเป็นวันเทศกาลที่ใหญ่ที่สุด

ของจีน ชาวจีนจะเริ่มเตรียมการรับวันปีใหม่ตั้งแต่วันที่ 23 เดือน 12 ตามปฏิทิน

จันทรคติ วันนี้เรียกว่าวัน ‘เสี่ยวเหนียน’ เสี่ยวเหนียนคือวันที่ต้องทำความสะอาดบ้าน

และเซ่นไหว้เทพเจ้าแห่งเตา ฉันเองก็ต้องตื่นเช้าและช่วยแม่กับพ่อทำความสะอาดบ้าน

ให้สะอาด





หลังจากเสี่ยวเหนียนผ่านไปแล้ว ทุกๆ คนจะเริ่มเตรียมการรับวันปีใหม่ เพราะมีสิ่ง

ที่ต้องทำเพื่อส่งท้ายปีเก่า และต้อนรับปีใหม่ โดยต้องเปลี่ยนของใช้ต่างๆ เช่น ช้อน

ตะเกียบ จาน เป็นต้น ให้เป็นของใหม่ทั้งหมด รวมถึงจัดเตรียมเสื้อผ้าที่จะใส่ในวัน

ปีใหม่อีกด้วย





วันปีใหม่ปีนี้มีความพิเศษมากยิ่งขึ้น เพราะเป็นปี ค.ศ. 2019 ซึ่งเป็นปีกุน หรือ ปีหมู

เป็นปี ‘เบ๋นหมิง’ ของฉัน โดยปีเบ๋นหมิงหมายถึงปีนักษัตรของตนเอง ในเมืองจีน

ถ้าเป็นปีเบ๋นหมิง ทั้งเด็กและผู้ใหญ่ทุกคนจะใส่เสื้อสีแดง เนื่องจากมีความเชื่อว่า

สีแดงจะนำความโชคดีมาให้ และปกป้องจากความโชคร้ายได้





ทุกปี ฉันกับแม่ไปซื้อของสำหรับเตรียมการรับปีใหม่ ที่ตลาดวุ่นวายมาก เพราะมี

คนมาซื้อของเพื่อเตรียมการรับปีใหม่เป็นจำนวนมาก ส่วนเราเองก็ได้ไปร้านขาย

ของหลายๆ ที่เพื่อซื้อช้อน จาน และเสื้อผ้าใหม่ ตอนที่เลือกเสื้อผ้า รู้สึกว่าตัดสินใจ

เลือกได้ยากเพราะเสื้อผ้าสีแดงสำหรับคนที่เป็นปีเบ๋นหมิงมีจำนวนมาก





แม่เลือกเสื้อฮู้ดสีแดงที่มีรูปลูกหมูให้ ซึ่งฉันชอบมันมากๆ แล้วแม่ก็ซื้อถุงเท้า

สีแดงให้ฉันด้วย ฉันอยากใส่เสื้อกับถุงเท้าใหม่นั้นเร็วๆ จึงอยากให้วันปีใหม่มาถึง

ให้เร็วขึ้น





ในวันต่อมา พ่อได้ซื้อ ‘ชุนเหลียน’ มาด้วย ชุนเหลียนเป็นกระดาษสีแดงที่นำมาติด

บนประตูหรือผนังบ้านในวันปีใหม่ ชุนเหลียนประกอบด้วยกระดาษทั้งหมด 4 แผ่น

ในแต่ละแผ่นมีอักษรมงคลของจีนเขียนไว้ หนึ่งในนั้นเขียนว่า ‘ฝู’ หมายถึง ความ

โชคดี เมื่อนำมาติดเรียงกันเรียบร้อยแล้วและได้อ่านมันจะทำให้อารมณ์ดีขึ้น





วันที่ 30 เดือน 13 ตามปฏิทินจันทรคติเป็นวันสุดท้ายของปี เรียกว่า ‘ฉูซี่’ ในวันนั้น

ทุกคนในครอบครัวจะรวมตัวกันตอนเย็นและทำอาหารเย็นกินด้วยกัน อาหารเย็นนี้

เรียกว่า ‘เหนียนเยี่ยฟ่าน’ มีความหมายถึงการต้อนรับวันปีใหม่ด้วยอาหารหลายๆ

อย่าง





มีการเตรียมอาหารหลากหลายชนิด เช่น เนื้อสัตว์ต่างๆ ปลา และผัก เป็นต้น

อาหารแต่ละชนิดก็มีความหมายพิเศษแตกต่างกันไป เช่น ปลา หมายถึง

ความอุดมสมบูรณ์ ส่วนหมู หมายถึงการได้เงินเยอะๆ และเพื่อขอให้สามารถเก็บเงินที่

ได้มาไว้ได้เยอะๆ นิ้วเท้าของหมูจึงมีรูปทรงที่เหมือนมือกำลังกำเงินเอาไว้





จำนวนของอาหารที่จัดไว้บนโต๊ะอาหารต้องเป็นเลขคู่ด้วย ปกติแล้ว เลข 6 หรือ

เลข 8 เป็นเลขที่นิยมกัน เพราะความหมายของเลขแต่ละตัวหมายถึง ความราบรื่น

และ ความร่ำรวย ตามลำดับ ที่บ้านของเรามีญาติมาหลายคนมาก จึงทำอาหารไว้

ทั้งหมด 16 อย่าง แค่มองไปบนโต๊ะอาหารก็รู้สึกอิ่มได้เลย





หลังจากจัดโต๊ะอาหารเสร็จเรียบร้อยแล้ว มีการจุดดอกไม้ไฟก่อนกินอาหารด้วย

ฉันค่อนข้างกลัวพลุ จึงต้องดูจากในบ้านโดยการโผล่หน้าออกไปนอกหน้าต่าง

เมื่อการจุดดอกไม้ไฟจบแล้ว ทุกคนในครอบครัวก็มานั่งกินอาหารเย็นด้วยกัน





เมื่อกินอาหารเย็นอิ่มแล้ว ก็ถึงเวลาของการละเล่น ปกติแล้วจะเล่น ‘หมาเจี้ยง’

หรือเรียกอีกชื่อได้ว่า ‘ไพ่นกกระจอก’ นั่นเอง ฉันกับคุณย่าเล่นไพ่ด้วยกันพร้อมกับ

ลูกพี่ลูกน้องด้วย หลังจากนั้นก็ดูการแสดงพิเศษสำหรับวันปีใหม่จากโทรทัศน์ใน

ระหว่างที่รอให้เวลาผ่านไปถึงเที่ยงคืน





ในที่สุด พิธีกรจากรายการโทรทัศน์ก็ออกมา และเริ่มนับถอยหลังเข้าสู่วันปีใหม่

ห้า สี่ สาม สอง หนึ่ง ปุ้ง! ทุกคนต่างพูด “ซินเหนียนไคว่เล่อ” ให้แก่กัน ซึ่งหมาย

ความว่า “ขอให้มีความสุขในวันปีใหม่” มีดอกไม้ไฟถูกจุดขึ้นเต็มไปหมดจนทำให้

ท้องฟ้าสว่าง ฉันเองก็อวยพรให้ครอบครัวของฉัน และส่งข้อความไปอวยพรให้

เพื่อนๆอีกด้วย





วันต่อมาในวันที่ 1 เดือน 1 มักจะกินเกี๊ยวน้ำเป็นอาหารเช้า และสวัสดีปีใหม่คุณ

ย่า รวมถึงผู้หลักผู้ใหญ่ภายในบ้านด้วย เมื่อก่อนจะโค้งเพื่อแสดงความเคารพอย่าง

นอบน้อม แต่ในช่วงนี้ มีเพียงแค่บอกสวัสดีปีใหม่เท่านั้น พวกผู้ใหญ่ให้เงินเป็น

ของขวัญแก่ลูกหลานโดยการใส่ในซองสีแดง และนี่เป็นเหตุผลที่เด็กๆ จะชอบวัน

ปีใหม่เป็นพิเศษ





เมื่อไปเยี่ยมบ้านญาติหรือเพื่อนบ้านเพื่อสวัสดีปีใหม่ก็มักจะนำนมหรือผลไม้ไปให้

เป็นของขวัญ ด้วยเหตุนี้ ตามท้องถนนจึงมีคนที่ใส่เสื้อสีแดงกำลังถือเครื่องดื่มอยู่

เป็นจำนวนมาก ฉันก็ใส่เสื้อฮู้ดสีแดงที่ซื้อใหม่และไปเยี่ยมบ้านญาติกับคุณพ่อ

คุณแม่เพื่อบอกสวัสดีปีใหม่





วันหยุดเนื่องในเทศกาลปีใหม่จะสิ้นสุดลงวันที่ 6 เดือน 1 ตามปฏิทินจันทรคติ ซึ่ง

ในวันที่ 5 เดือน 1 ครอบครัวของเรายังคงกินเกี๊ยวน้ำและอาหารอื่นๆ ที่อร่อยด้วย

กันอยู่ โดยในวันที่ 6 เดือน 1 ก็จะพักผ่อนกันอยู่ที่บ้าน เพื่อเตรียมตัวกลับเข้าสู่ชีวิต

ประจำวัน หลังจากวันหยุดยาวสิ้นสุดลง ก็จะทำให้ปีใหม่ปีนี้เต็มไปด้วยเรื่องราวที่

สนุกสนานอย่างแน่นอน!





“즐거운 춘절 맞이” is licensed under CC BY 4.0 by Enuma, Inc. & The Foundation SeeArt for Book Culture. To view a copy of this license, visit http://creativecommons.org/licenses/by/4.0/.



© 2019 by Enuma, Inc. & The Foundation SeeArt for Book Culture





