글 | 황티장 (Hoang Thi Trang)

그림 | 우이엔 응우이엔 (Uyen Nguyen)

편집 | 김은파, 이수인

편집 디자인 | 이혜명

베트남어 번역 | 황티장

중국어 번역 | Wenting Du, 교정: 이흠

영어 번역 | 편하련, 교정: Laura Marie Kingdon

태국어 번역 | 김주영, 감수: 분타리까 너이씨 (บุณฑริกา น้อยศรี), 교정: 채혜민

목소리 | 한국어: 황창영, 베트남어: 레 쑤언 비, 중국어: 곡효여,

영어: 제인 페인터, 태국어: 페와 떼차마하몽콘





วันปีใหม่เวียดนาม

ของ มาย

글 | 황티장

그림 | 우이엔 응우이엔





มายอาศัยอยู่ที่ฮานอย ซึ่งเป็นเมืองหลวงของเวียดนาม พร้อมกับพ่อ แม่ และพี่

ชาย ครอบครัวของมายกำลังเตรียมตัวสำหรับวันปีใหม่ที่จะถึง โดยเทศกาลปีใหม่

เป็นเทศกาลที่ใหญ่ที่สุดในเวียดนาม วันปีใหม่ของเวียดนามคือวันที่ 1 เดือน 1 ตาม

ปฏิทินจันทรคติ ในภาษาเวียดนามเรียกว่า ‘เต๊ด’





คนเวียดนามค่อยๆ เริ่มเตรียมวันปีใหม่ตั้งแต่วันที่ 23 เดือน 12 ตามปฏิทินจัน

ทรคติ ในเวียดนามเรียกวันดังกล่าวว่า ‘วันส่งผีเรือน’ โดยบ้านแต่ละบ้านจะมีผีเรือน

3 ตน ซึ่งจะคอยเฝ้ามองดูทุกเรื่องที่เกิดขึ้นในบ้านในหนึ่งปีที่ผ่านมา ก่อนจะขึ้นไป

บนสวรรค์เพื่อเรียนให้เง็กเซียนฮ่องเต้ที่เป็นเทพเจ้าสูงสุดทราบ





มายไปตลาดกับแม่เพื่อซื้อปลาไนที่ใช้เป็นพาหนะเมื่อผีเรือนขึ้นไปบนสวรรค์

และซื้อของสำหรับพิธีเซ่นไหว้บรรพบุรุษ ในตลาดมีผู้คนมากมายมาเลือกปลาไน

ตัวใหญ่ๆ และมีลักษณะที่ดี หลังจากที่ครอบครัวของมายนำข้าวเหนียวและปลาไน

ที่ยังมีชีวิตอยู่มาเซ่นไหว้บรรพบุรุษแล้ว ก็จะเอาปลาไนตัวนั้นไปปล่อยที่ทะเลสาบ

ใกล้บ้าน





วันต่อมา ครอบครัวของมายทำความสะอาดบ้านครั้งใหญ่ เพื่อชะล้างสิ่งสกปรก

และความทุกข์ที่สะสมมาตลอดระยะเวลาหนึ่งปี และต้อนรับปีใหม่ด้วยจิตใจที่

สะอาด ระหว่างที่พ่อและแม่กำลังยุ่งอยู่กับการทำความสะอาดบ้านทุกๆ ที่ มายและ

พี่ชายก็เก็บหนังสือและของเล่นในห้องของตัวเองไปด้วย





หลายวันผ่านไป แม่กับมายไปตลาดดอกไม้เพื่อซื้อดอกเบญจมาศสีเหลือง ดอก

ท้อสีชมพู และต้นส้มจี๊ดที่ยังอยู่ในกระถาง เนื่องจากในวันปีใหม่ ชาวเวียดนาม

มักจะตกแต่งบ้านด้วยต้นไม้ที่มีดอกและผลสีเหลืองหรือสีแดง ซึ่งเป็นสัญลักษณ์

ของความโชคดี ด้วยความเชื่อที่ว่าหากทำเช่นนั้นจะนำความสุขมาให้ตั้งแต่ปีใหม่ไป

จนตลอดปี





เช้าวันต่อมา พ่อและแม่ไปตลาดเพื่อซื้อของที่จะนำมาใช้ในพิธีเซ่นไหว้บรรพบุรุษ

ได้แก่ ขนม และแตงโม เพราะเชื่อกันว่าแตงโมที่มีเนื้อสีแดงจะนำความโชคดี

มาให้ แตงโมจึงเป็นผลไม้ที่ต้องกินในวันปีใหม่ พ่อกับแม่ซื้อเยลลี่ที่มายชอบที่สุด

มาด้วย รวมถึงขนมมะพร้าวและของขวัญที่จะนำไปให้คุณปู่และคุณย่า





ในวันสุดท้ายของปีตามปฏิทินจันทรคติ คือวันที่ 30 เดือนธันวาคม ครอบครัว

ของมายเดินทางไปบ้านของคุณปู่และคุณย่าที่อยู่ในชนบทตั้งแต่เช้า สมาชิกครอบ

ครัวทั้ง 4 คนขี่มอเตอร์ไซค์ไปด้วยกัน ใช้เวลาประมาณ 30 นาทีก็ถึงบ้านคุณปู่และ

คุณย่า โดยครอบครัวของคุณอามาถึงกันก่อนแล้ว





ทุกๆ ครอบครัวมาอยู่รวมกันและร่วมกันทำอาหารมงคลสำหรับวันปีใหม่ คือ ‘บั๋น

จึง’ บั๋นจึงเป็นข้าวต้มรูปสี่เหลี่ยม ทำจากข้าวเหนียวและถั่วเขียว มัดด้วยไส้หมูแล้ว

ห่อด้วยใบไม้แผ่นใหญ่ก่อนจะนำไปต้ม ผู้ใหญ่ในครอบครัวยุ่งอยู่กับการเตรียม

อุปกรณ์ทำอาหาร เช่น หม้อ ใบไม้ เชือก และอื่นๆ ในขณะที่มายกับพี่ชายกำลังเล่น

กับลูกพี่ลูกน้องอยู่ที่ลานบ้าน





เมื่อปั้นบั๋นจึงให้เป็นรูปสี่เหลี่ยมแล้วก็นำไปต้มในหม้อ โดยปกติแล้วจะใช้เวลาต้มนานถึง

10 ชั่วโมง ตั้งแต่เที่ยงวันจนถึงเที่ยงคืน ในระหว่างที่ต้มบั๋นจึงอยู่ลานบ้าน เด็กๆ จะคอยเฝ้า

หม้อต้มกับคุณย่า ผู้ใหญ่คนอื่นๆ ก็จะทำอาหารต่างๆ รวมถึงไข่พะโล้หมูตุ๋น ซึ่งจะนำไปถวายในพิธี

เซ่นไหว้บรรพบุรุษ





เมื่อถึงเวลาเที่ยงคืน โต๊ะอาหารสำหรับพิธีเซ่นไหว้บรรพบุรุษถูกจัดเสร็จเรียบ

ร้อยแล้ว ขณะที่กำลังเซ่นไหว้บรรพบุรุษ ทุกคนในครอบครัวจะอธิษฐานขอพรเมื่อ

วันปีใหม่มาถึง ที่สวนสาธารณะ มีคนไปจุดพลุเพื่อเฉลิมฉลองวันปีใหม่ ซึ่งมีแสงไฟ

สีสันสวยงามมาก





วันปีใหม่วันต่อมา มายตื่นแต่เช้าและใส่ชุดประจำชาติของเวียดนาม เรียกว่า

‘อ๊าวส่าย’ เพื่อฉลองวันปีใหม่ พวกผู้ใหญ่ในครอบครัวกำลังเตรียมพิธีเซ่นไหว้บรร

พบุรุษ ที่เวียดนามจะนำอาหารมงคลมาเซ่นไหว้บรรพบุรุษเป็นเวลา 3 วัน

หลังเสร็จพิธีสมาชิกในครอบครัวทุกคนจะมานั่งด้วยกัน และอวยพรปีใหม่กันและกัน

มายเองก็อวยพรด้วยเช่นกัน และเงินจากพวกผู้ใหญ่เป็นของขวัญปีใหม่





ก่อนเวลาอาหารเช้า มีแขกมาเยี่ยมคุณปู่ซึ่งเป็นแขกคนแรกที่มาหาที่บ้านในปีใหม่นี้ ในเวียดนามเข้มงวด

กับการเลือกรับแขกที่มาหาที่บ้านเป็นคนแรกในวันปีใหม่ เพราะเชื่อว่าแขกคนแรกที่มาจะต้องเป็น

แขกที่เกิดในนักษัตรที่ถูกชะตากันกับเจ้าของวันถึงจะนำความโชคดีมาให้ ทุกคนในครอบครัวและ

แขกคนนั้นร่วมกันกินอาหารเช้าด้วยกัน อาหารเช้าคือ ‘บั๋นจึง’ ที่เป็นข้าวต้มมัดใหญ่ หรือ ‘แนม’ ที่มี

หมูกับวุ้นเส้นแล้วนำมาทอด คล้ายๆ กับปอเปี๊ยะทอด หลังจากนั้นก็กินขนมและแตงโมเป็นของว่าง

ต่อท้าย





หลังจากกินอาหารเช้าเสร็จแล้ว มายไปวัดเพื่ออธิษฐานขอพรให้สุขภาพแข็ง

แรง และขอให้ครอบครัวมีความสุข ทุกครั้งที่ได้พบเจอกับคนอื่นๆ ที่วัด จะทักทาย

กันว่า “จุ๊ก มึง หนัม เมย” หมายความว่า “สุขสันต์วันปีใหม่” หลังจากกลับมาจากวัด

มายก็ได้ไปเยี่ยมบ้านของญาติคนอื่นๆ อีก และทุกครั้งที่อวยพรปีใหม่ให้กับผู้ใหญ่

เด็กๆ ก็จะได้รับเงินมาเป็นของขวัญ





ในวันปีใหม่ทุกครั้ง พวกเราจะได้เจอกับคุณปู่ คุณย่า และญาติคนอื่นๆ ได้กิน

อาหารอร่อยมากมายด้วยกัน นอกจากนี้จะได้ใส่เสื้อสวยๆ ตัวใหม่อีกด้วย มายจึง

ชอบวันปีใหม่มากเป็นพิเศษ และเฝ้ารอคอยวันปีใหม่ปีหน้าทั้งๆ ที่วันปีใหม่นี้ยัง

ไม่ผ่านไปเลย





“마이의 베트남 설날” is licensed under CC BY 4.0 by Enuma, Inc. & The Foundation SeeArt for Book Culture. To view a copy of this license, visit http://creativecommons.org/licenses/by/4.0/.



© 2019 by Enuma, Inc. & The Foundation SeeArt for Book Culture





