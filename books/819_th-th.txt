글 | 김주영

그림 | 메이모 씨우펀 (MEimo Siwaporn - ศิวพร มณีวรรณ)

편집 | 김은파, 이수인

편집 디자인 | 이혜명

베트남어 번역 | 황티장

중국어 번역 | Wenting Du, 교정: 이흠

영어 번역 | Jennifer An

태국어 번역 | 김주영, 감수: 분타리까 너이씨 (บุณฑริกา น้อยศรี), 교정: 채혜민

목소리 | 한국어: 윤성혜, 베트남어: 레 쑤언 비, 중국어: 곡효여,

영어: 제인 페인터, 태국어: 페와 떼차마하몽콘





เทศกาลแห่งแสง

สว่าง ลอยกระทง

글 | 김주영

그림 | 메이모 씨우펀





ณ เชียงใหม่ ซึ่งเป็นจังหวัดที่สวยงาม

มากซึ่งตั้งอยู่ในภาคเหนือของประเทศ

ไทย แพร และ พริม สองพี่น้องอาศัย

อยู่ในจังหวัดเชียงใหม่แห่งนี้ เมื่อฤดูฝน

ผ่านพ้นไป เริ่มเข้าสู่เดือนพฤศจิกายน

แพรและพริมรู้สึกมีความสุข เพราะใกล้

ถึงเทศกาลสำคัญ คือ ‘เทศกาลลอย

กระทง’





ชาวไทยนับถือพระแม่คงคามาตั้งแต่

โบราณกาล มีการจัดทำเรือเล็กปล่อยให้

ไหลไปตามแม่น้ำ เพื่อเป็นการขอบคุณ

พระแม่คงคาที่ทำให้ฝนตกในช่วงฤดูฝน

เรือเล็กๆ เหล่านี้เรียกกันว่า ‘กระทง’ และ

การปล่อยให้ไหลไปตามน้ำเรียกว่า ‘ลอย’





ในช่วงเทศกาลลอยกระทง โรงเรียน

ของแพรจัดการประกวดทำกระทงขึ้น

แพรเองก็อยากทำกระทงกับครอบครัว

เพื่อประกวดเช่นกัน จึงซื้อวัสดุอุปกรณ์

มา ได้แก่ ใบตอง และ ต้นกล้วย ซึ่ง

เป็นวัสดุสำคัญที่ใช้ทำกระทง





กระทงแบบดั้งเดิมทำมาจากใบตอง

และตกแต่งให้เป็นรูปดอกบัวบาน

แพรและคุณพ่อคุณแม่ช่วยกันพับใบตอง

ให้เป็นรูปทรงกลีบดอกบัว และกลัด

ติดกับตัวกระทงเรียงกันเป็นรูปดอกบัว

พริมก็อยากช่วยทำกระทงด้วย จึง

พยายามพับใบตองเช่นกัน แต่พริม

ก็ทำใบตองขาด





เมื่อกระทงเป็นรูปดอกบัวเรียบร้อย

จึงประดับด้วยกลีบดอกไม้และกระดาษ

สีสันต่างๆ แพรและพริมช่วยกันตกแต่ง

กระทงให้มีสีสันสวยงาม ก่อนจะปัก

ธูปและเทียนไว้ตรงกลางกระทง





ในงานประกวดกระทง มีกระทงหลาย

ขนาด และหลากหลายรูปทรง แต่ละ

กระทงมีความหรูหราและสวยงามมาก

กระทงที่มีขนาดใหญ่ที่สุดเป็นของรุ่นพี่

ผู้ชายชั้นปีที่ 6 ซึ่งชนะการประกวด

ผู้ที่ชนะการประกวดจะได้เป็นตัวแทน

เข้าร่วมเดินขบวนแห่กระทงในตอน

เย็น





ตกเย็น แพรและครอบครัวเข้าไปใน

ตัวเมืองเพื่อรอชมขบวนแห่กระทง

ซึ่งเป็นขบวนแห่ที่ยิ่งใหญ่มาก มีทั้ง

โรงเรียน ชุมชนต่างๆ รวมถึงห้างร้าน

บริษัทในจังหวัดเชียงใหม่เข้าร่วมใน

งานนี้ มีนางรำในขบวนแห่ และมีนัก

ดนตรีคอยเล่นดนตรีไปตลอดขบวน

มีกระทงที่ใหญ่และสวยงามอยู่ที่หัว

ขบวน แพรเห็นพี่ชายชั้นปีที่ 6 ที่ชนะ

การประกวดกระทงจากโรงเรียน

กำลังเดินอยู่ข้างๆกระทงของเขาด้วย

เช่นกัน





นอกจากนี้ ยังมีการประกวดนางงามที่

ซึ่งจัดอยู่ในใจกลางเมือง การประกวด

นางงามคือการคัดเลือกหญิงสาวที่มี

ความสวยและมีไหวพริบมากที่สุด

มีพี่ๆ นักศึกษาสวยๆ หลายคนใส่ชุด

ไทยและยืนอยู่บนเวที ทำให้แพรและ

พริมละสายตาจากพี่สาวเหล่านั้นไม่ได้

เลย





ในน้ำ มีกระทงมากมายลอยอยู่

แพรและครอบครัวก็จุดเทียนในกระทง

และลอยกระทงลงในน้ำ แพร

อธิษฐานว่าขอให้ครอบครัวสุขภาพ

แข็งแรงและมีความสุข ส่วนพริมกลัว

ว่าเทียนจะดับ เพราะเคยได้ยินมาว่า

ถ้ากระทงลอยน้ำได้อย่างดี และเทียน

ไม่ดับจะทำให้คำอธิษฐานสมหวัง





คุณแม่ของแพรและพริมเล่าว่า

“ถ้าคู่รักคู่ไหนมาลอยกระทงด้วยกัน

คู่รักคู่นั้นจะได้อยู่ด้วยกันตลอดไป”

ด้วยเพราะความเชื่อนี้ วันลอยกระทง

จึงกลายเป็นวันสารภาพรักของชาว

ไทยด้วย หลายคนเลือกที่จะสารภาพ

รักกันในวันนี้และมาลอยกระทงด้วยกัน





ในขณะที่กำลังชมความสวยงามของ

กระทงในน้ำ แพรก็ได้เห็นแสงเปล่ง

ประกายบนท้องฟ้าอีกด้วย เป็นแสง

ระยิบระยับราวกับดวงดาวบนท้องฟ้า

ยามราตรี แต่ดวงดาวเหล่านั้นคือโคม

ลอยที่ปล่อยขึ้นสู่ท้องฟ้า เรียกว่า

ประเพณี ‘ยี่เป็ง’





ประเพณียี่เป็งเป็นประเพณีสำคัญใน

จังหวัดเชียงใหม่ ผู้คนจากที่ต่างๆ จึงมา

เที่ยวที่เชียงใหม่เพื่อเป็นส่วนหนึ่งของ

ประเพณียี่เป็ง นอกจากนี้ยังสามารถ

เขียนคำอธิษฐานไว้ที่โคมซึ่งทำจาก

กระดาษ ก่อนจะปล่อยให้ลอยขึ้นฟ้า

หากโคมลอยขึ้นฟ้าและไฟไม่ดับ

จะทำให้คำอธิษฐานสมหวัง





ครอบครัวของแพรเองก็เขียนคำ

อธิษฐานไว้บนโคมที่ใหญ่เท่าตัวของ

พริมเช่นเดียวกัน ก่อนจะปล่อยให้โคม

ลอยขึ้นไปบนท้องฟ้า โคมมากมายนับ

ไม่ถ้วนล่องลอยอยู่เต็มท้องฟ้า

ด้วยกระทงและโคมที่เต็มไปด้วยความ

หวังของใครหลายคน วันนี้จึงเป็นอีกวัน

ที่เปล่งประกายอย่างสวยงาม





“빛의 축제 러이끄라통” is licensed under CC BY 4.0 by Enuma, Inc. & The Foundation SeeArt for Book Culture. To view a copy of this license, visit http://creativecommons.org/licenses/by/4.0/.



© 2019 by Enuma, Inc. & The Foundation SeeArt for Book Culture





