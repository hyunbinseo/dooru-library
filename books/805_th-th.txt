글 | 황티장 (Hoang Thi Trang)

그림 | 부온 일러스트레이션 (Vuon Illustration)

편집 | 김은파, 이수인

편집 디자인 | 이혜명

베트남어 번역 | 황티장

중국어 번역 | Wenting Du, 교정: 이흠

영어 번역 | 편하련, 교정: Laura Marie Kingdon

태국어 번역 | 김주영, 감수: 분타리까 너이씨 (บุณฑริกา น้อยศรี), 교정: 채혜민

목소리 | 한국어: 황창영, 베트남어: 레 쑤언 비, 중국어: 곡효여,

영어: 제인 페인터, 태국어: 페와 떼차마하몽콘





ไปร้านอาหาร

เวียดนามมาแล้ว

글 | 황티장

그림 | 부온 일러스트레이션





เมื่อวานนี้ ครอบครัวของเราและครอบครัวของคุณอาได้ไปกินข้าวด้วยกันที่ร้าน

อาหารเวียดนาม คุณอา ผู้มีความรู้เกี่ยวกับอาหารเวียดนามบอกว่า “ส่วนใหญ่แล้ว

จะคิดกันว่าอาหารเวียดนามมีแค่ก๋วยเตี๋ยว แต่ความจริงแล้วมีอาหารอร่อยๆ

ชนิดอื่นๆ อีกมายเลยนะ” แล้วคุณอาก็ได้แนะนำอาหารเวียดนามต่างๆ ให้ฟัง





ชาวเวียดนามมีข้าวเป็นอาหารหลัก กล่าวคือ หุงข้าวเพื่อกิน หรือใช้ข้าวมาทำเป็น

เส้นก๋วยเตี๋ยวก็ได้ ชาวเวียดนามทุกภาคกินข้าวเป็นอาหารหลักเหมือนๆ กัน แต่รส

ชาติที่เป็นที่นิยมของแต่ละภาคจะไม่เหมือนกัน และแต่ละภาคก็จะมีอาหารที่มีชื่อ

เสียงประจำภาคของตัวเองอีกด้วย





คุณพ่อสั่ง ‘บู๊นจ๋า’ ซึ่งเป็นอาหารประจำภาคเหนือของเวียดนาม คำว่า ‘บู๊น’

หมายถึง เส้นขนมจีน ส่วนคำว่า ‘จ๋า’ หมายถึง หมูย่าง คุณพ่อกินหมูย่างพร้อมกับ

เส้นขนมจีนนุ่มๆ พร้อมกับผักสด และจิ้มน้ำจิ้มที่มีรสชาติอร่อยมาก ฉันเองก็ลองชิม

ไปหนึ่งคำ





น้ำจิ้มของบู๊นจ๋าเป็นเครื่องปรุงที่ใช้ในเวียดนามกันอย่างแพร่หลาย คือ ‘เนือกมั้ม’

ซึ่งเป็นเครื่องปรุงที่ทำมาจากเนื้อปลา มีสีแดงอ่อนและมีรสชาติเค็มเหมือนกับ

ซีอิ๊ว โดยปกติแล้วตอนที่กินบู๊นจ๋า สามารถกินโดยไม่ใส่อะไรเพิ่มก็ได้ แต่มักจะใส่

น้ำกับน้ำตาลนิดหน่อยเพื่อให้มีรสชาติหวาน





พี่สาวสั่ง ‘บู๋นบ่อ’ ซึ่งเป็นอาหารประจำภาคกลางของเวียดนาม เป็นก๋วยเตี๋ยวเนื้อ

ใส่พริกป่นทำให้ดูมีรสชาติเผ็ดๆ เหมือนกับแกงเนื้อวัวเกาหลี ชาวเวียดนามในภาค

กลางชอบทานอาหารรสชาติเผ็ด จึงมักจะใส่พริกสดหรือพริกป่นเยอะมากเป็น

พิเศษ





ฉันเลือกสั่ง ‘เกิมก่า’ ซึ่งเป็นอาหารประจำภาคกลางของเวียดนามเช่นกันแต่ไม่

เผ็ด คำว่า ‘เกิม’ หมายถึง ข้าว ส่วนคำว่า ‘ก่า’ หมายถึง ไก่ เป็นอาหารที่ตรงตาม

ชื่อที่ตั้ง นั่นคือ ข้าวหน้าไก่ โดยนำไก่มาวางบนข้าวที่รสชาติกลมกล่อมและนุ่ม

ทั้งนี้เพราะใส่น้ำซุปไก่และน้ำกะทิตอนหุงข้าวด้วย





คุณอาสั่งก๋วยเตี๋ยวซึ่งเป็นอาหารที่ชาวเวียดนามชอบกินเป็นอาหารเช้า และ

อาหารกลางวันมากที่สุด ก๋วยเตี๋ยวที่ใช้น้ำซุปเนื้อเป็นอาหารที่กินกันบ่อยในภาค

เหนือของเวียดนาม แต่ตอนนี้กลายเป็นอาหารที่มีชื่อเสียงไปทั่วโลก





นอกจากนี้ ยังได้สั่ง ‘บั๋นแซว’ ซึ่งเป็นอาหารประจำภาคใต้ของเวียดนามมากิน

ด้วยกัน คุณอาอธิบายให้ฟังว่า ‘บั๋น’ หมายถึงอาหารที่ทำจากแป้งข้าวหรือแป้งสาลี

ส่วนคำว่า ‘แซว’ เป็นคำเลียนเสียงมาจากการทอดโดยใช้น้ำมัน





ตอนที่เห็นบั๋นแซวเป็นสีเหลือง ฉันคิดว่าเป็นไข่เจียว แต่สีเหลืองของบั๋นแซวนั้น

มาจากขมิ้น ซึ่งเป็นวัตถุดิบหนึ่งในการทำผงกระหรี่ บั๋นแซวเป็นอาหารประเภททอด

ซึ่งนำแป้งข้าวมาทอด แล้วใส่กุ้งหรือเนื้อ พร้อมกับถั่วงอก เนื้อสัมผัสจะกรอบมาก

การกินบั๋นแซวต้องกินพร้อมกับผักหลายชนิด และน้ำจิ้ม เนือกมั้ม





ร้านอาหารเวียดนามที่เราไปเมื่อวานเป็นร้านที่หรูหรามาก แต่ความจริงแล้ว

ชาวเวียดนามชอบไปกินอาหารเวียดนามที่ร้านอาหารเก่าแก่ เล็กๆ ตามข้างทาง

มากกว่า เพราะคิดว่าอาหารที่ขายจากร้านแบบนั้นมีรสชาติอร่อยกว่า

หากมีครั้งหน้าฉันเองก็อยากจะลองกินในร้านอาหารข้างทางแบบนั้นบ้าง





“베트남 음식점에 갔어요” is licensed under CC BY 4.0 by Enuma, Inc. & The Foundation SeeArt for Book Culture. To view a copy of this license, visit http://creativecommons.org/licenses/by/4.0/.



© 2019 by Enuma, Inc. & The Foundation SeeArt for Book Culture





