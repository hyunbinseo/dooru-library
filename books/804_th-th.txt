글 | 황티장 (Hoang Thi Trang)

그림 | 응우이엔 홍 안 (Nguyen Hong Anh)

편집 | 김은파, 이수인

편집 디자인 | 이혜명

베트남어 번역 | 황티장

중국어 번역 | Wenting Du, 교정: 이흠

영어 번역 | 편하련, 교정: Laura Marie Kingdon

태국어 번역 | 김주영, 감수: 분타리까 너이씨 (บุณฑริกา น้อยศรี), 교정: 채혜민

목소리 | 한국어: 황창영, 베트남어: 레 쑤언 비, 중국어: 곡효여,

영어: 제인 페인터, 태국어: 페와 떼차마하몽콘





ท่องเที่ยวเมืองต่างๆ

ในเวียดนาม

글 | 황티장

그림 | 응우이엔 홍 안





เวียดนามเป็นประเทศที่มีพื้นที่อยู่ใน

เขตเอเชียตะวันออกเฉียงใต้ หากนั่ง

เครื่องบินไปจากเกาหลีจะใช้เวลาประมาณ

4 ชั่วโมงครึ่ง ประเทศเวียดนามมีรูปร่าง

เหมือนกับตัวอักษร S ที่ถูกยืดให้ยาวขึ้น

มีทั้งหมด 3 ภาค คือ ภาคเหนือ ภาคกลาง

และภาคใต้

รู้แบบนี้แล้ว ไปเที่ยวเมืองสำคัญของ

เวียดนามด้วยกันไหม?





‘ฮานอย’ เป็นเมืองที่ใหญ่ที่สุดในภาค

เหนือของเวียดนาม และยังเป็นเมือง

หลวงของเวียดนามมากว่า 1,000 ปีแล้ว

ใจกลางเมืองฮานอยมีทะเลสาบชื่อว่า

‘ฮหว่านเกี๊ยม’ ที่กึ่งกลางของทะเลสาบมี

หอคอยเต่า ซึ่งเป็นเอกลักษณ์อย่างหนึ่ง

ของเมืองฮานอยเลยทีเดียว รอบๆ ทะเล

สาบจะมีผู้คนมาออกกำลังกายหรือเดิน

เล่นทั้งในตอนเช้าและตอนเย็นเป็น

จำนวนมาก





ที่ด้านหน้าของทะเลสาบฮหว่านเกี๊ยม

เป็นเขตเมืองเก่าที่ชื่อ ‘โพโก๋’ ซึ่งมีร้าน

ขายของเก่าแก่หลายร้าน ในโพโก๋มีบ้าน

แบบเวียดนามเหลืออยู่เป็นจำนวนมาก

และมีร้านขายของที่ระลึกอีกด้วย หากไป

เที่ยวโพโก๋ก็จะได้ดูการแสดงหุ่นกระบอก

น้ำ ซึ่งเป็นการแสดงด้วยการลอยหุ่น

กระบอกน้ำ โดยใช้ไม้ไผ่และเชือกเพื่อชัก

หุ่นกระบอกจากด้านหลังเวที





ไม่ไกลจากโพโก๋ มีมหาวิทยาลัยแห่ง

แรกของเวียดนามชื่อว่า ‘วันเมียว’

ในสมัยก่อน มหาวิทยาลัยวันเมียวเคย

เป็นที่อบรมสำหรับคนที่กำลังเตรียมสอบ

ราชการ และถ้าหากใครที่สอบผ่าน จะมี

โอกาสได้แกะสลักชื่อตัวเองบนแผ่นหินที่

วางอยู่บนหลังเต่า ด้วยเหตุนี้ ในช่วงเวลา

ก่อนเปิดเทอม จะมีพ่อแม่และลูกๆ มา

เพื่ออธิษฐานขอให้สอบได้คะแนนดีๆ





ในภาคเหนือของเวียดนาม ซึ่งรวมถึง

เมืองฮานอยที่อยู่ภาคเหนือด้วยนั้น มี

ฤดูกาลทั้งหมด 4 ฤดูเช่นเดียวกับเกาหลี

เมื่อถึงฤดูใบไม้ร่วงอากาศจะเย็น และมี

ดอกไม้บานส่งกลิ่นหอมเต็มไปหมด ทำให้

ทัศนียภาพมีความสวยงามมากขึ้นอีก

ในแต่ละฤดูจะมีหลายๆ คนนำดอกไม้

ประจำฤดูนั้นมาขายด้วยการขนใส่รถ

จักรยานและขายตามข้างถนน และใน

ช่วงเช้าที่มีอากาศเย็น ก็จะเห็นคนมาขาย

ชาร้อนๆอีกด้วย





ต่อไป ไปดูเมืองที่ใหญ่ที่สุดในภาคกลางของเวียดนามกัน ‘ดานัง’ เป็นเมืองที่ใช้

เวลาเดินทางจากฮานอยโดยเครื่องบินประมาณ 1 ชั่วโมง ดานังมีชายหาดที่สวย

งามมาก จึงทำให้มีนักท่องเที่ยวจากทั่วโลกมาเที่ยวชมมากมาย





สถานที่ท่องเที่ยวที่มีชื่อเสียงมากที่สุดในดานังคือ สวนสนุก ‘บานาฮิลล์’ ซึ่งตั้งอยู่

บนดอยแห่งหนึ่ง การเดินทางไปบานาฮิลล์ต้องนั่งกระเช้าลอยฟ้าขึ้นภูเขาไป

ประมาณ 20 นาที ในระหว่างทางที่ขึ้นไป หากมองลงไปข้างล่างจะเห็นป่าไม้เขียว

ขจี ลำธาร และน้ำตกอีกไปด้วย ที่บานาฮิลล์ เราจะได้เล่นเครื่องเล่นสนุกๆ และได้

ชมการแสดงต่างๆ อีกด้วย





แม่น้ำที่ไหลผ่านเมืองดานังชื่อ ‘แม่น้ำฮัน’ เหมือนกับแม่น้ำฮันในกรุงโซล

แม่น้ำฮันของดานังโด่งดังจากสะพานต่างๆ ที่มีลักษณะเฉพาะ ซึ่งสะพาน

มังกรเป็นสะพานที่มีชื่อเสียงที่สุด ในคืนวันเสาร์และวันอาทิตย์ จะมีการ

แสดงโดยมีน้ำและไฟพุ่งออกมาจากมังกรบนสะพาน ทำให้ผู้คนต่างก็มา

ชมการแสดงที่สวยงามนั้น





เมืองสุดท้ายที่จะไปทำความรู้จักกัน

เป็นเมืองที่ใหญ่ที่สุดในภาคใต้ และยัง

ใหญ่ที่สุดในประเทศเวียดนามอีกด้วย

‘โฮจิมินห์’ หรือชื่อเดิมของโฮจิมินห์ก็คือ

‘ไซง่อน’ แต่เปลี่ยนชื่อไปตอนที่เวียดนาม

รวมประเทศได้ในปี 1975 ตามชื่อของ

วีรบุรุษคนหนึ่งที่ชื่อว่า ‘โฮจิมินห์’





โฮจิมินห์มีอากาศร้อนทั้งปี เหมือนกับใน

ฤดูร้อนของเกาหลี ที่โฮจิมินห์มีฤดูแล้งที่

ฝนไม่ตกเลยและฤดูฝนที่มีฝนตกทุกวัน

ผู้คนในโฮจิมินห์ไม่ชอบกางร่มตอนฝนตก

แต่จะใส่เสื้อกันฝนแทน





โฮจิมินห์เป็นเมืองที่เจริญ มีตึกที่

สร้างใหม่และสูงมากมาย แต่ก็ยังมีตึก

แบบฝรั่งเศสหลงเหลืออยู่ในหลายๆ

แห่งเช่นกัน เช่น ไปรษณีย์สาขาใหญ่

โบสถ์นิกายคาทอลิก ‘ดึกบ่า’ และ

โรงละครโอเปร่าเฮาส์ ซึ่งก็ยังใช้อยู่

ในปัจจุบัน ตึกทั้งหมดที่กล่าวมาเป็น

สถานที่ท่องเที่ยวที่มีชื่อเสียงมาก

โดยเฉพาะไปรษณีย์สาขาใหญ่นี้

เราสามารถส่งโปสการ์ดไปถึงเพื่อน

ที่เกาหลีได้อีกด้วย





ในโฮจิมินห์ มีผู้คนอาศัยอยู่เกือบเก้า

ล้านคน จึงมีรถยนต์และรถมอเตอร์ไซค์

มากมายเต็มถนนไปหมด โฮจิมินห์เป็น

เมืองที่มีชีวิตชีวา เราเห็นคนหลายคนเดิน

ไปเดินมาได้ตลอดตั้งแต่เช้าจนถึงเย็น





จากเมืองทั้งหมดที่กล่าวมานี้ คุณอยากไปเที่ยวที่เมืองไหนมากที่สุดคะ





“베트남 도시 여행” is licensed under CC BY 4.0 by Enuma, Inc. & The Foundation SeeArt for Book Culture. To view a copy of this license, visit http://creativecommons.org/licenses/by/4.0/.



© 2019 by Enuma, Inc. & The Foundation SeeArt for Book Culture





