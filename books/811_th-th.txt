글 | 로스비 모히카 성 (Rosevi Mojica-Sung)

그림 | 미아 라고스 (Mia Lagos)

편집 | 김은파, 이수인, Mike Jaffe

편집 디자인 | 이혜명

베트남어 번역 | 황티장

중국어 번역 | Wenting Du, 교정: 이흠

한국어 번역 | 김은파

태국어 번역 | 김주영, 감수: 분타리까 너이씨 (บุณฑริกา น้อยศรี), 교정: 채혜민

목소리 | 한국어: 윤성혜, 베트남어: 레 쑤언 비, 중국어: 곡효여,

영어: 제인 페인터, 태국어: 페와 떼차마하몽콘





ตำนานข้าวสาร

글 | 로스비 모히카 성

그림 | 미아 라고스





ในสมัยก่อน มีชนเผ่าหนึ่งถือกำเนิดขึ้น ชนเผ่านี้ดำรงชีวิตด้วยการจับปลาจากแม่น้ำ

และเก็บผลไม้สดๆ จากต้นมากิน พวกเขารู้สึกพอใจในการดำเนินชีวิตโดยการพึ่งพาอาศัย

ธรรมชาติและอยู่กันอย่างมีความสุข





แต่แล้ววันหนึ่ง สภาพแวดล้อมก็เริ่มแห้งแล้งอย่างรุนแรง ต้นไม้กำลังจะตายและดินก็แต

กระแหง ทำให้พืชพันธุ์และผลไม้ต่างๆ ที่เกิดจากธรรมชาติค่อยๆ หายไป อาหารเหลือน้อย

ลงเรื่อยๆ ที่มีอยู่ก็พอสำหรับกินเพียงแค่เดือนเดียว จึงต้องมีคนที่คอยหาอาหารใหม่ๆ มาไว้

กิน





ชาวชนเผ่าเรียก ‘อนิตา’ ซึ่งเป็นพรานที่มีอายุน้อยที่สุดแต่มีฝีมือที่เก่งมาก อนิตาได้รับการ

ฝึกฝนวิธีการหาของกินและวิธีการเอาตัวรอดในป่าตั้งแต่ยังเป็นเด็ก ตอนนี้อนิตาอายุ 20 ปี

แล้ว เขาฉลาดขึ้น และยังมีความกล้าหาญมากขึ้นอีกด้วย และยังชอบเดินทางไปที่ไกลๆ

ด้วยการขี่ม้า





“ข้าต้องไปหาที่ที่มีอาหารมากกว่านี้” อนิตาบอกแม่ “ไม่ต้องห่วงข้านะท่านแม่! ข้าจะหา

วิธีการแก้ปัญหานี้ให้ได้แล้วจะกลับมา” “แม่รู้อยู่แล้วว่าเจ้าต้องทำได้ แม่เชื่อในตัวเจ้าเสมอ

และระวังตัวด้วย!” แม่พูดกับอนิตาอย่างนั้น “เตรียมน้ำกับผลไม้อบแห้งให้แล้วนะ

ถ้าหิวก็เอาออกมากิน!” พ่อเองก็บอกเขาด้วยรอยยิ้ม





ในระหว่างที่อนิตากำลังเดินทางแสวงหาอาหาร เวลาผ่านไปกว่า 5 วัน แต่เขาก็ยังไม่

สามารถหาต้นไม้ที่ยังเขียวสดอยู่ รวมถึงไม่สามารถหาน้ำจากที่ไหนได้เลย อนิตารู้สึกเหนื่อย

ล้ามาก รวมถึงม้าของอนิตาก็หิวมากเช่นกัน! อนิตาจึงแวะพักที่ก้อนหินก้อนใหญ่และกิน

ผลไม้อบแห้งที่เหลือชิ้นสุดท้าย จากนั้นก็มองไปที่พระอาทิตย์ที่กำลังตกดินและท้องฟ้าสีทอง

ก่อนจะเผลอหลับไป





เช้าวันต่อมา อนิตาตื่นขึ้น เมื่อลืมตาขึ้นมา ก็เห็นตะกร้าใบใหญ่ที่เต็มไปด้วยผลไม้ เขา

ตกใจและอุทานออกมาว่า “ว้าว! มีกล้วยกับมะม่วง มีสับปะรดด้วย! ที่นี่ที่ไหนเนี่ย เรากำลัง

ฝันอยู่หรือเปล่า?” อนิตาแทบไม่เชื่อสายตาตัวเอง เขาจึงลองหลับตาและลืมตาขึ้นมาอีก

ครั้ง รวมถึงอยากลองกินกล้วยที่กำลังสุกงอมซึ่งเป็นผลไม้ที่เขาชอบที่สุดด้วย





“เชิญเลย อนิตา เจ้าต้องแข็งแรงและมีสุขภาพที่ดีนะ!” มีเทพธิดาคนสวยมาบอกเขา “ข้า

เป็นเทพธิดาที่ดูแลรักษาป่าแห่งนี้ ข้าเฝ้าดูเจ้ามาตั้งแต่ยังเป็นเด็ก ว่าแต่เจ้ามาที่นี่ทำไม?”

เทพธิดาถาม อนิตาตอบไปว่า “ชนเผ่าของข้าไม่มีอะไรจะกินแล้ว ข้าต้องแก้ปัญหานี้ให้ได้

ขอบคุณที่ให้ผลไม้แก่ข้า ตอนนี้ข้ากำลังหิวมากพอดี!”





“มาใกล้ๆ เข้ามาอนิตา ไปชมสวนของข้ากัน” เทพธิดาบอกให้อนิตาตามไปที่สวนของเธอ

สวนนั้นเต็มไปด้วยธัญพืชมากมายหลากหลายชนิดกำลังไหวเอนไปตามสายลม “เห็นเมล็ด

ธัญพืชเหล่านั้นไหม มาช่วยกันเก็บเมล็ดพวกนั้นด้วยกันสิ” อนิตาได้ยินอย่างนั้น จึงช่วย

เทพธิดาเก็บเมล็ดธัญพืชด้วยกัน จากนั้นเธอตำเมล็ดธัญพืชสีทองชนิดหนึ่งให้ดู แล้วนำ

เมล็ดสีขาวนวลที่ได้จากการตำนั้นมาหุงให้สุกจนนุ่มนวล “อร่อยมาก!” อนิตากล่าวออกมา





เทพธิดาบอกว่า “เมล็ดนี้คือ ข้าวสาร ที่มีชื่อว่า ‘ปาไล’ เจ้ากลับไปหาชนเผ่าของเจ้าแล้ว

ช่วยกันปลูกเมล็ดนี้นะ แล้วอย่าลืมว่าต้องเก็บเมล็ดไว้ด้วย ต้องทำให้มีเมล็ดเหลือไว้ประมาณ

หนึ่งเพื่อนำไปปลูกใหม่ครั้งหน้า เรียนรู้วิธีปลูกข้าวสารและสอนคนในชนเผ่าด้วยนะ”

อนิตากินข้าวจนอิ่มหนำและเผลอหลับไปในตอนกลางวัน





อนิตารู้สึกตัวตื่นเพราะมีหยดน้ำฝนตกลงบนใบหน้าของเขา เมื่อลืมตาขึ้นก็ตกใจที่รู้สึกว่า

ตัวเองกำลังกำอะไรบางอย่างไว้แน่นในมือขวาของเขา สิ่งที่อยู่ในมือก็คือ ‘บาโยง’ ที่มี

ข้าวสารอยู่ข้างใน บาโยงคือกระเป๋าแบบดั้งเดิมที่ทำจากการถักใบไม้แห้งของฟิลิปปินส์





อนิตารู้ทันทีว่าสถานที่ที่ตนอยู่ตอนนี้ไม่ใช่สวนของเทพธิดา อนิตากำลังอยู่ที่เดิมนั่นคือหลัง

ก้อนหินก้อนใหญ่ที่มีม้าอยู่ด้วยกันข้างๆ ด้วย “ฝันไปงั้นหรือ?” อนิตานึกสงสัย “แต่ธัญพืช

สีทองนี้มีจริง! ต้องเอาไปให้ชนเผ่าของเรา ขอบคุณมากนะท่านเทพธิดา!”





อนิตากลับถึงบ้านอย่างปลอดภัย พ่อและแม่รู้สึกดีใจมากที่ได้พบกับอนิตาอีกครั้ง อนิตา

ให้ทุกคนดูข้าวสารสีทอง และบอกเล่าเรื่องราวที่เทพธิดาสอนมา เพื่อสอนให้ทุกคนรู้วิธีการ

ปลูกข้าวสาร หลังจากนั้นมาก็มีการทำนาเกิดขึ้น รวมถึงได้กินข้าวที่แสนอร่อยไปด้วยกัน





“쌀의 전설” is licensed under CC BY 4.0 by Enuma, Inc. & The Foundation SeeArt for Book Culture. To view a copy of this license, visit http://creativecommons.org/licenses/by/4.0/.



© 2019 by Enuma, Inc. & The Foundation SeeArt for Book Culture





