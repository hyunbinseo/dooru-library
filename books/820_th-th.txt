글 | 김주영

그림 | 오라체리백 (auracherrybag)

편집 | 김은파, 이수인

편집 디자인 | 이혜명

베트남어 번역 | 황티장

중국어 번역 | Wenting Du, 교정: 이흠

영어 번역 | Jennifer An

태국어 번역 | 김주영, 감수: 분타리까 너이씨 (บุณฑริกา น้อยศรี), 교정: 채혜민

목소리 | 한국어: 윤성혜, 베트남어: 레 쑤언 비, 중국어: 곡효여,

영어: 제인 페인터, 태국어: 페와 떼차마하몽콘





การท่องเที่ยวไทย

อันน่าตื่นเต้น

글 | 김주영

그림 | 오라체리백





ในฤดูหนาวที่อากาศหนาวเหน็บ น้องจูซองจึงมาท่องเที่ยวที่ประเทศไทยที่มีอากาศ

อบอุ่นกว่า เมื่ออยู่ที่สนามบินในเกาหลี น้องจูซองต้องใส่เสื้อกันหนาวหนาๆ แต่

เมื่อมาถึงกรุงเทพฯ ซึ่งเป็นเมืองหลวงของประเทศไทย กรุงเทพฯ มีท้องฟ้าแจ่ม

ใสและแดดจ้า อากาศจึงร้อนมาก





ตามป้ายต่างๆ ในสนามบิน มีอักษรภาษาไทยที่มีรูปร่างขดม้วนไปมาและแปลกใหม่

น้องจูซองเองก็ลองพูดคำทักทายภาษาไทยที่เคยเรียนมาเช่นกัน “สวัสดีครับ”

พี่สาวสองคนของน้องจูซองก็ยกมือไหว้ตอบกลับมาว่า “สวัสดีค่ะ” คำทักทายภาษา

ไทยจะเปลี่ยนแปลงไปตามเพศของผู้พูด





ตามที่ต่างๆ มีรูปภาพของผู้ชายซึ่งตกแต่งด้วยสีทอง น้องจูซองถามด้วยความ

สงสัยว่า “คนนั้นเป็นใครกันนะ?” คุณแม่ของน้องจูซองจึงอธิบายให้ฟังว่า “เป็น

พระมหากษัตริย์ของประเทศไทยจ้ะ ว่ากันว่าชาวไทยเคารพและรักพระมหากษัตริย์

เป็นอย่างมาก”





เช้าวันต่อมา ครอบครัวของน้องจูซองทุกคนเดินทางไปที่พระราชวัง ซึ่งพระรา

ชวังที่จะไปในวันนี้เป็นสถานที่ที่ให้นักท่องเที่ยวเข้าชมได้ ส่วนพระมหากษัตริย์ไม่

ได้ประทับอยู่ที่พระราชวังแห่งนี้ ถนนหนทางที่ใช้สำหรับเดินทางไปพระราชวัง

กว้าง และมีต้นไม้ริมถนนที่สวยงามมาก





น้องจูซองเห็นตึกสีทองเป็นประกายแล้วอุทานออกมาว่า “ถึงพระราชวังแล้ว!”

แต่พี่สาวคนโตของน้องจูซองที่กำลังอ่านหนังสือท่องเที่ยวอยู่บอกว่า ตึกนั้นไม่ใช่

พระราชวัง แต่เป็นวัดพระแก้วซึ่งตั้งอยู่ข้างๆ พระราชวัง ประเทศไทยมีวัดทาง

พุทธศาสนาเป็นจำนวนมาก และวัดพระแก้วเองก็เป็นวัดที่สวยงามและมีชื่อเสียงที่สุด





หลังจากได้เข้าชมวัดพระแก้วและพระราชวังเสร็จเรียบร้อย ครอบครัวของน้อง

จูซองก็เหงื่อไหลทั่วทั้งตัวเพราะอากาศร้อนมาก ทุกคนจึงหยุดเดินหน้าร้านผลไม้

ริมทาง มีผลไม้หลายชนิดที่ไม่เคยเห็นมาก่อน น้องจูซองและครอบครัวดื่มน้ำ

มะพร้าวด้วยกัน โดยใช้หลอดดูดน้ำที่อยู่ในลูกมะพร้าว





เมื่อถึงเวลากลางวัน ในเมนูมีอาหารหลากหลายชนิดที่น้องจูซองไม่คุ้นชิน พี่สาว

คนที่สองพูดขึ้นมาว่าอยากกิน ‘ผัดไทย’ ซึ่งก็คือเส้นก๋วยเตี๋ยวที่นำมาผัดชนิดหนึ่ง

ของไทยที่มีรสชาติเปรี้ยวหวาน และน่ากินมาก น้องจูซองเองก็ได้กินผัดไทยที่แสน

อร่อยเช่นเดียวกัน





“ลองชิมต้มยำกุ้งด้วยนะ” คุณพ่อแนะนำน้องจูซองเช่นนั้น น้องจูซองจึงได้ลองชิม

‘ต้มยำกุ้ง’ ที่เป็นอาหารประเภทต้มยำที่ใส่กุ้ง มีรสชาติเปรี้ยวและเผ็ด ในขณะเดียว

กันก็มีรสหวานด้วยเล็กน้อย และเพราะมีเครื่องเทศที่หลากหลายใส่ลงไปด้วย

อาหารไทยจึงมีกลิ่นที่เป็นเอกลักษณ์พิเศษ





หลังจากรับประทานอาหารกลางวันเสร็จเรียบร้อย ครอบครัวของน้องจูซองจึง

เดินทางไปที่ ‘พัทยา’ เพื่อเล่นน้ำทะเล โดยพัทยาเป็นเมืองที่อยู่ใกล้ๆ กับกรุงเทพฯ

ระหว่างการเดินทางก็ได้ชมทัศนียภาพของกรุงเทพฯ ไปด้วย บนฟ้ามีรถไฟฟ้าวิ่ง

ระหว่างตึกสูงเสียดฟ้า และบนถนนก็มีรถยนต์วิ่งเต็มไปหมด รวมทั้งบางสถานที่

ในเมืองก็เห็นเป็นสวนสาธารณะที่เต็มไปด้วยสีเขียวของต้นไม้





“ประเทศไทยไม่มีภูเขาหรือครับ?” น้องจูซองถาม “มีจ้ะ แต่ภูเขาส่วนใหญ่จะอยู่

ในภาคเหนือของประเทศไทย ที่ภาคใต้จะมีภูเขาไม่มากนัก” คุณพ่อและคุณแม่ตอบ

เช่นนั้น ประเทศไทยมีขนาดใหญ่เกือบห้าเท่าของประเทศเกาหลี พื้นที่ส่วนใหญ่เป็น

ที่ราบที่เหมาะกับการทำนา





ที่ชายหาดพัทยา มีนักท่องเที่ยวจากทั่วโลกมากมาย เพราะทะเลของประเทศไทย

มีชื่อเสียงด้านความสวยงามมาก จึงทำให้นักท่องเที่ยวมาเที่ยวเป็นจำนวนมาก

มีทั้งเรือลำเล็กและเรือลำใหญ่ล่องอยู่ในทะเล บนท้องฟ้าก็มีคนกำลังเล่นร่มร่อน

ซึ่งมีสีสันสวยงามอยู่เหนือน้ำทะเลอีกด้วย





ครอบครัวของน้องจูซองก็ล่องเรือไปกลางทะเลเช่นกัน น้ำทะเลสีเขียวมรกตใส

มากจนสามารถเห็นปลาที่กำลังว่ายอยู่ในน้ำได้อย่างชัดเจน น้องจูซองกับพี่

สาวอีกสองคนใส่เสื้อชูชีพแล้วกระโดดลงน้ำทะเล ก่อนจะใส่แว่นตาดำน้ำดูปลา

ในน้ำทะเลอีกด้วย





ทั้งๆ ที่ทั้งวันเต็มไปด้วยการท่องเที่ยวมากมาย แต่ยังมีอีกหลายสิ่งหลายอย่างที่ยัง

ไม่ได้ไปดู น้องจูซองรู้สึกตื่นเต้นมากๆ ที่จะได้ท่องเที่ยวต่ออีก เพราะมีอะไรที่อยาก

ลองกิน และอยากลองทำอีกมากมาย รวมถึงอักษรไทยด้วย น้องจูซองอยากจะเรียน

วิธีการอ่านภาษาไทยให้ได้ในสักวันหนึ่ง!





“신나는 태국 여행” is licensed under CC BY 4.0 by Enuma, Inc. & The Foundation SeeArt for Book Culture. To view a copy of this license, visit http://creativecommons.org/licenses/by/4.0/.



© 2019 by Enuma, Inc. & The Foundation SeeArt for Book Culture





