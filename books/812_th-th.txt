글 | 로스비 모히카 성 (Rosevi Mojica-Sung)

그림 | 지야 류테료 (Gia Leuterio)

편집 | 김은파, 이수인, Mike Jaffe

편집 디자인 | 이혜명

베트남어 번역 | 황티장

중국어 번역 | Wenting Du, 교정: 이흠

한국어 번역 | 김은파

태국어 번역 | 김주영, 감수: 분타리까 너이씨 (บุณฑริกา น้อยศรี), 교정: 채혜민

목소리 | 한국어: 윤성혜, 베트남어: 레 쑤언 비, 중국어: 곡효여,

영어: 제인 페인터, 태국어: 페와 떼차마하몽콘





วันคริสต์มาส

ของฟิลิปปินส์

글 | 로스비 모히카 성

그림 | 지야 류테료





มาลิลักอาศัยอยู่ที่เมืองบูซานกับแม่ พ่อ และพี่สาวที่ชื่อว่า อมิฮาน ทั้งคู่มีดวงตากลมโต

เหมือนแม่ที่เป็นคนฟิลิปปินส์ และมีผิวขาวเหมือนพ่อที่เป็นคนเกาหลี มาลิลักเป็นนักเรียน

ชั้นประถมศึกษาปีที่ 3 และรักในการเต้นเหมือนศิลปินนักร้อง และวันเกิดของมาลิลักก็ตรง

กับวันคริสต์มาสด้วย!





วันหนึ่ง อมิฮานกับมาลิลักตื่นนอนเพราะเสียงเพลงคริสต์มาส มาลิลักไม่เข้าใจเลย “ยังไม่

ถึงเดือนธันวาคมนะ ทำไมเปิดเพลงคริสต์มาสละคะ” อมิฮานถามแม่ “ที่ฟิลิปปินส์ ตั้งแต่

เดือนที่ 9 ไปจนถึงเดือนที่ 12 ถือเป็นช่วงคริสต์มาสจ้า” คุณแม่ตอบ และยังอธิบายเพิ่มเติม

อีกว่า “เพราะแบบนี้ เราถึงจะได้ยินเสียงเพลงคริสต์มาสจากทุกๆ ที่ตั้งแต่เดือนที่ 9 เป็นต้น

ไป!”





มาลิลักชอบวันคริสต์มาสเพราะตรงกับวันเกิดของตนเอง รวมถึงครอบครัวเองก็นัดกันไว้

แล้วว่าจะไปฟิลิปปินส์ด้วยกันในวันคริสต์มาสนี้ มาลิลักรอให้ถึงวันนั้นเร็วๆ แล้วเธอยังชอบ

ไปห้างสรรพสินค้า และดูต้นคริสต์มาส เครื่องประดับตกแต่งต่างๆ และ ‘ปารอล’ อีกด้วย

ปารอล คือ ดวงดาวแห่งคริสต์มาส ซึ่งมีสีสันหลากหลาย ทำให้เห็นบรรยากาศในช่วง

คริสต์มาสของฟิลิปปินส์ได้เป็นอย่างดี





แม่ซื้อ ‘ปาซาลุบง’ เพื่อนำไปให้ญาติที่ฟิลิปปินส์ ปาซาลุบง คือ ของที่ระลึกแบบดั้งเดิมของ

ฟิลิปปินส์ ที่มาจากวัฒนธรรมการให้ของขวัญแก่ครอบครัว เพื่อน หรือคนรู้จักกัน เพราะคน

ที่เดินทางไปมานั้นอยากจะแสดงความยินดีที่กลับบ้านมาอย่างปลอดภัย จึงซื้อของขวัญ

หรือของที่ระลึกมาด้วย อมิฮานกับมาลิลักเองก็เตรียมปาซาลุบงเพื่อนำไปให้ครอบครัวฝ่าย

แม่ที่ฟิลิปปินส์เช่นกัน





ครอบครัวของมาลิลักมาถึงฟิลิปปินส์ในวันก่อนวันคริสต์มาส คือวันที่ 24 เดือน 12

วันคริสต์มาสเป็นวันที่มีความหมายมากสำหรับครอบครัวที่ฟิลิปปินส์ แม้แต่คนที่ทำงานอยู่

ต่างประเทศก็จะกลับบ้านมาทุกคน ที่สนามบินจึงมีคนจำนวนมาก รวมถึงด้านนอกเองก็รถติด

มากเช่นกัน ผู้คนวุ่นวายกับการซื้ออาหารในวันคริสต์มาส เช่น แฮม หรือ ‘บีบิงคา’ ที่เป็นขนม

เค้กที่ทำจากข้าว





ครอบครัวของมาลิลักเดินทางไปบ้านของคุณตาทันที อมิฮานและมาลิลักก้มตัวและแตะ

หน้าผากที่หลังมือของคุณตา และบอกว่า “มาโน โป” ซึ่งเป็นวิธีการแสดงความเคารพต่อ

ผู้ใหญ่อย่างสุภาพ และเป็นคำที่ใช้ในการทักทายอีกด้วย อมิฮานกับมาลิลักทักทายญาติคน

อื่นๆ ด้วยเช่นกัน





อมิฮานกับมาลิลักได้ไปที่โบสถ์นิกายคาทอลิก เพื่อเข้าร่วมพิธีมิสซาวันคริสต์มาสกับญาติๆ

เมื่อถึงเวลา 4 ทุ่ม หลังจากกลับมาจากพิธีมิสซา ทุกคนในครอบครัวเตรียมอาหารอร่อยๆ

มากมายเพื่อฉลองในวันก่อนวันคริสต์มาส ทั้งอมิฮาน มาลิลัก และลูกพี่ลูกน้องฝ่ายแม่ต่าง

ก็ตื่นเต้นที่จะได้เปิดของขวัญที่วางไว้ใต้ต้นคริสต์มาสต้นใหญ่!





มีเด็กๆ ที่ร้องเพลงคริสต์มาสมาหาที่บ้านด้วย เพราะที่ฟิลิปปินส์มีวัฒนธรรมที่เด็กๆ จะไป

ตามบ้านหลายๆ หลังเพื่อร้องเพลงคริสต์มาส แล้วแต่ละบ้านก็จะให้อาหารหรือเงินเพื่อตอบ

แทนที่เด็กๆ มาร้องเพลงคริสต์มาสให้ฟัง หลังจากที่เด็กๆ ร้องเพลงคริสต์มาสเพลงสุดท้าย

จบ แม่ก็ให้เงิน 100 เปโซเป็นของขวัญ “ขอบคุณครับ! ขอบคุณค่ะ!” เด็กกล่าวขอบคุณ





เมื่อถึงเวลาเที่ยงคืน ตามธรรมเนียมของฟิลิปปินส์ ครอบครัวต้องกินอาหารเย็นหลังจาก

กลับมาจากพิธีมิสซาในคืนวันคริสต์มาส ทุกคนในครอบครัวมารวมตัวกินอาหารเย็นร่วมกัน

พร้อมทั้งพูดคุยและให้ของขวัญแก่กัน ลูกพี่ลูกน้องฝ่ายแม่มีการร้องเพลง ส่วนมาลิลักกับ

อมิฮานก็เต้นเหมือนกับศิลปินนักร้อง มาลิลักเองก็ได้เป่าเทียนบนเค้กวันเกิดอีกด้วย!





ในวันถัดมา เด็กๆ ในหมู่บ้านมาเคาะประตูบ้านของคุณตาเพื่ออวยพรวันคริสต์มาส คุณตา

ให้ของเล่นแก่เด็กๆ เป็นของขวัญสำหรับวันคริสต์มาส และเด็กๆ ก็ตอบกลับมาว่า “มารามิง

ซาลามัตโป!” ซึ่งหมายถึง “ขอบคุณมากจริงๆ!” หลังจากนั้นเด็กๆ ก็กลับบ้านไปด้วยความรู้

สึกอิ่มเอมใจ





“필리핀의 크리스마스” is licensed under CC BY 4.0 by Enuma, Inc. & The Foundation SeeArt for Book Culture. To view a copy of this license, visit http://creativecommons.org/licenses/by/4.0/.



© 2019 by Enuma, Inc. & The Foundation SeeArt for Book Culture





