글 | 황티장 (Hoang Thi Trang)

그림 | 응우이엔 홍 안 (Nguyen Hong Anh)

편집 | 김은파, 이수인

편집 디자인 | 이혜명

베트남어 번역 | 황티장

중국어 번역 | Wenting Du, 교정: 이흠

영어 번역 | 편하련, 교정: Laura Marie Kingdon

태국어 번역 | 김주영, 감수: 분타리까 너이씨 (บุณฑริกา น้อยศรี), 교정: 채혜민

목소리 | 한국어: 황창영, 베트남어: 레 쑤언 비, 중국어: 곡효여,

영어: 제인 페인터, 태국어: 페와 떼차마하몽콘





หนึ่งวันของ ฮว่างเญิน

글 | 황티장

그림 | 응우이엔 홍 안





ผมชื่อ ฮว่างเญิน อยู่ที่เวียดนาม

ผมอยู่ที่เมืองโฮจิมินห์ซึ่งเป็นเมือง

ใหญ่เมืองหนึ่งในเวียดนามกับคุณ

พ่อ คุณแม่ และน้องสาวที่ชื่อ อั๊ญเจือง





นาฬิกาปลุกส่งเสียงเมื่อถึงเวลา

ตี 5.45 ผมตื่นขึ้นมาพับผ้าห่ม

เก็บที่นอนให้เรียบร้อย หลังจากนั้นก็

ล้างหน้าแปรงฟัน แล้วจัดกระเป๋า

เพื่อรอไปโรงเรียนพร้อมกับคุณพ่อ





คุณพ่อขับมอเตอร์ไซค์ไปส่งผมที่

โรงเรียน ทุกๆครั้งที่ได้นั่งมอเตอร์ไซค์

คุณพ่อจะเตรียมหมวกกันน็อกไว้ให้

ใส่ ระหว่างทางไปโรงเรียน เราผ่าน

ตลาด ‘เบนทั่น’ ด้วย ตามสองฝั่ง

ถนนมีต้นไม้เต็มไปหมด รวมถึงมี

เพื่อนๆ ที่กำลังนั่งรถมอเตอร์ไซค์

พร้อมกับคุณพ่อคุณแม่เพื่อไปโรงเรียน

เช่นเดียวกันกับผม





ผมกับคุณพ่อกินอาหารเช้าใกล้ๆ

กับโรงเรียน ปกติแล้วผมและพ่อจะ

กิน ‘เกิมเสื่อน’ ซึ่งเป็นข้าวหน้าหมู

ย่าง หรือ ‘บั๋นหมี่’ คือแซนด์วิชเวียด

นาม ไม่ก็กินข้าวเหนียวกับหมู

หรือก๋วยเตี๋ยวเป็นอาหารเช้า

และในวันนี้ได้กินบั๋นหมี่ที่ใส่ไข่เพิ่ม

มาด้วย ซึ่งเป็นอาหารที่ผมกับคุณ

พ่อชอบมาก





เมื่อกินอาหารเช้าเรียบร้อยแล้ว

ผมมาถึงโรงเรียนตอน 6 โมง 50 นาที

ผมคืนหมวกและบอกลาคุณพ่อก่อน

จะเข้าโรงเรียนไป กระทั่งเวลาผ่าน

ไปจนถึง 7 โมงเช้า ประตูโรงเรียนจะ

ปิด เพราะกำลังจะเริ่มเรียนกันแล้ว





เพื่อนๆ ที่เรียนด้วยกันกับผมในห้อง

เดียวกันมีทั้งหมด 40 คน มีตั้งแต่ชั้น

ปีที่ 1 ถึงชั้นปีที่ 5 โดยไม่มีการแยก

ชั้นปีที่เรียน คุณครูประจำชั้นของเรา

คือ คุณครู ‘ลัน’ คุณครูลันชอบใส่

‘อ๊าวส่าย’ ซึ่งเป็นชุดประจำชาติเวียด

นามมาโรงเรียนเสมอ ในช่วงเช้า

นอกจากเราจะได้เรียนวิชาคณิต

ศาสตร์และวิชาภาษาเวียดนามแล้ว

ยังได้เรียนวิชาภาษาอังกฤษและวิชา

จริยธรรมอีกด้วย





การเรียนช่วงเช้าจบลงในเวลา 11

โมงเช้า ผมจัดโต๊ะให้เรียบร้อยก่อน

แล้วจึงไปล้างมือเพื่อรอกินอาหาร

กลางวัน ผมกินอาหารกลางวันร่วม

กันกับคุณครูและเพื่อนๆ ที่โรงอาหาร

ในโรงเรียน อาหารกลางวันวันนี้เป็น

ข้าวผัดเนื้อวัว ผักนึ่ง และแกงฟัก

ทอง ก่อนกินข้าว เราจะพูดว่า “ซิน

เหม่ย กั๊ก บั่น” ซึ่งหมายถึง “กินด้วย

กันนะครับ”





เมื่อกินอาหารกลางวันเสร็จแล้ว

ทุกคนแปรงฟันและล้างหน้า แล้วจึง

กลับมาที่ห้องเรียน เราเก็บโต๊ะทุกตัว

วางไว้ที่มุมหนึ่งของห้องเรียนเพื่อ

ให้เหลือที่ว่างในห้อง แล้วจึงเอาผ้า

มาปูนอนบนพื้นห้อง เนื่องจากมี

เรียนตั้งแต่เช้า เราจึงรู้สึกเหนื่อย

แต่ถ้าได้นอนกลางวันจะทำให้มีพลังใน

การเรียนต่อมากขึ้น





นาฬิกาปลุกส่งเสียงในเวลาบ่าย

โมง 15 นาที พวกเราตื่นนอนแล้วมา

กินอาหารว่าง เช่น นม หรือ ผลไม้

ก่อนจะเริ่มเรียนช่วงบ่ายในเวลาบ่าย

2 โมงเป็นต้นไป การเรียนในช่วง

บ่ายมีวิชาจิตรกรรม วิชาคอมพิวเตอร์

และวิชาพลศึกษา นอกจากนี้แล้ว

ยังมีวิชาการแต่งเรื่องราว ซึ่งเราจะ

แต่งเรื่องขึ้นมาและเล่าให้เพื่อนๆ ฟัง





ในแต่ละวิชาในช่วงบ่าย ผมชอบ

วิชาพลศึกษามากที่สุด เพราะจะได้

ออกกำลังกายและได้เล่นกับเพื่อนๆ

อีกด้วย ผมไม่ได้เรียนวิชาพลศึกษา

กับคุณครูประจำชั้น แต่จะมีคุณครู

ที่สอนวิชาพลศึกษาอีกคนหนึ่ง เรามัก

จะเปิดเพลงและเต้นตามเพลงเพื่อ

ออกกำลังกาย เราเรียนแบดมินตัน

และหมากล้อมในวิชาพลศึกษานี้

ด้วย





การเรียนในช่วงบ่ายจบลงที่เวลา

5 โมงเย็น 30 นาที เมื่อผมกลับถึง

บ้าน ผมกับน้องสาวและเพื่อนๆ ที่

อยู่บ้านข้างๆ ไปเที่ยวที่สนามเด็กเล่น

ที่อยู่ในอพาร์ทเมนต์ แล้วจึงกลับเข้า

บ้านมาอาบน้ำ ก่อนจะไปช่วยคุณแม่

เตรียมอาหารเย็น





ครอบครัวทุกคนมารวมตัวกันที่

โต๊ะอาหารตอน 1 ทุ่มตรงเพื่อกิน

อาหารเย็นด้วยกัน พวกเรากินไข่พะโล้

หมูตุ๋น ผัดผัก ต้มยำ และไข่ม้วน ใน

บรรดาอาหารที่แม่ทำทั้งหมดนั้น ผมกับ

น้องสาวชอบไข่พะโล้หมูตุ๋นที่ใส่น้ำ

มะพร้าวและไข่ต้มมากที่สุด หลังจาก

กินอาหารเย็นแล้ว พวกเขามีแตง

โมเป็นของหวานในลำดับสุดท้าย





ในตอน 2 ทุ่ม ผมทบทวนวิชา

คณิตศาสตร์และวิชาภาษาเวียดนาม

กับคุณแม่ ซึ่งเป็นวิชาที่ได้เรียนจาก

โรงเรียนมาเมื่อเช้า หลังจากนั้นก็

เตรียมของสำหรับไปโรงเรียนในวัน

พรุ่งนี้กับคุณแม่





หลังจากเตรียมของไปโรงเรียน

เสร็จเรียบร้อย ผมกับน้องสาวดูการ์ตูน

ด้วยกันในโทรทัศน์ เมื่อดูจบ ก็กลับ

ไปที่ห้องของตัวเองเพื่อเข้านอน ผม

นอนบนเตียงไม้ที่กางด้วยมุ้งเพื่อกัน

ยุง ก่อนนอนผมคิดว่าในวันพรุ่งนี้

จะเล่นอะไรดี และค่อยๆ หลับไปในที่

สุด





“황냔의 하루” is licensed under CC BY 4.0 by Enuma, Inc. & The Foundation SeeArt for Book Culture. To view a copy of this license, visit http://creativecommons.org/licenses/by/4.0/.



© 2019 by Enuma, Inc. & The Foundation SeeArt for Book Culture





