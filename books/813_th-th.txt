글 | 로스비 모히카 성 (Rosevi Mojica-Sung)

그림 | 지야 류테료 (Gia Leuterio)

편집 | 김은파, 이수인, Mike Jaffe

편집 디자인 | 이혜명

베트남어 번역 | 황티장

중국어 번역 | Wenting Du, 교정: 이흠

영어 번역 |

태국어 번역 | 김주영, 감수: 분타리까 너이씨 (บุณฑริกา น้อยศรี), 교정: 채혜민

목소리 | 한국어: 윤성혜, 베트남어: 레 쑤언 비, 중국어: 곡효여,

영어: 제인 페인터, 태국어: 페와 떼차마하몽콘





งานเลี้ยงวันเกิด

ครั้งที่เจ็ด

글 | 로스비 모히카 성

그림 | 지야 류테료





อมิฮานเป็นเด็กผู้หญิงตัวสูง และอาศัยอยู่ที่เมืองปูซาน เธอเกิดที่ประเทศฟิลิปปิน

ส์แล้วย้ายไปอยู่ที่เกาหลีตอนอายุได้ 5 ขวบ เธอใช้ภาษาเกาหลีคุยกับพ่อที่เป็นคน

เกาหลี และใช้ภาษาอังกฤษคุยกับแม่ที่เป็นคนฟิลิปปินส์ อมิฮานเป็นนักเรียนชั้น

ประถมศึกษาปีที่ 6 แล้ว และมีอายุมากกว่าน้องสาวที่ชื่อว่ามาลิลัก 3 ปี อีกทั้ง ชอบ

ปั่นรถจักรยานมากมาย!





อมิฮานกับมาลิลักได้มาเที่ยวที่ฟิลิปปิน

ส์เนื่องในโอกาสวันคริสต์มาส ในช่วงที่มา

อยู่ฟิลิปปินส์นั้น มีการจัดงานเลี้ยงวัน

เกิดครั้งที่ 7 ของลูกพี่ลูกน้องที่ชื่อ แอน

ทอน ด้วย เพราะที่ฟิลิปปินส์ ในวันเกิด

ครั้งที่ 7 หรือวันเกิดตอนอายุ 7 ขวบนั้นมี

ความหมายพิเศษมาก จึงมีการจัดงาน

เลี้ยงที่ยิ่งใหญ่กว่าปกติ

“อยากได้ของขวัญอะไร?” อมิฮานถาม

แอนทอนในวันก่อนถึงวันเกิด

“อยากได้รถจักรยาน” แอนทอนตอบ

“ฉันก็ชอบรถจักรยานมากเหมือนกัน

นะ” อมิฮานก็บอกเช่นกัน





เช้าวันเกิดของแอนทอน คุณปู่กับคุณน้า

ทำอาหารที่ชื่อว่า ‘เลชอน’ เลชอนเป็น

หมูที่ถูกย่างทั้งตัว เป็นอาหารที่นิยมทำ

กันในวันสำคัญอย่างเช่น วันเทศกาล หรือ

วันเกิด อมิฮานเผลอกลืนน้ำลายเพราะ

กลิ่นของอาหารหอมมาก เธอถามว่า

“เราจะกินเลชอนอันใหญ่ๆ นั้นได้เมื่อไรคะ? น่าอร่อยจังเลยค่ะ!”

“จะกินกันตอนกลางวันจ้า!” คุณน้าตอบ





น้าสะใภ้ของพวกเธอทำผัดหมี่ ‘ปันซิต'

สลัดผลไม้ และอาหารว่างพิเศษอีกด้วย

ปันซิตเป็นอาหารที่กินในวันเกิดที่ฟิลิปปินส์

“ปันซิตเป็นอาหารที่มาจากเมืองจีนแต่

โบราณ ผู้คนเชื่อกันว่าหากได้กินเส้นหมี่

ยาวๆ จะมีอายุยืน จึงนิยมกินปันซิตกันใน

วันเกิด” น้าสะใภ้อธิบายให้อมิฮานฟัง





มีแขกมาถึงที่งานเลี้ยงแล้ว

“แอนทอน เพื่อนร่วมห้องมาแล้ว!” น้า

สะใภ้พูดด้วยเสียงอันดัง พี่สาวของแอน

ทอนมีชื่อว่า มายุมิ ได้เตรียมการละเล่น

ต่างๆ ไว้แล้ว ส่วนอมิฮานกับมาลิลักเอง

ก็ช่วยมายุมิห่อของขวัญด้วยกัน

“หลังจากนี้เราจะเล่นเกมกันนะ มีของ

ขวัญเยอะแยะเลย!” มายุมิบอกกับเด็กๆ

ที่มาถึงงานเลี้ยงแล้ว





อมิฮานเล่นเกม ‘ปิดตาตีหม้อ’ ก่อน ซึ่ง

เป็นเกมที่จะต้องไปตีหม้อดินที่แขวนไว้

ให้แตก ใครที่ตีได้ก่อนจะถือว่าชนะ แต่ผู้

เล่นต้องปิดตาและหมุนตัวหลายๆ รอบ

ก่อน แล้วรอฟังคนอื่นๆ ที่จะคอยบอกทิศ

ทางที่หม้อดินแขวนไว้ โดยจะมีโอกาสตี

หม้อได้เพียงครั้งเดียว ถ้าหม้อแตกก็จะมี

ลูกอม เงินเหรียญ และขนมที่อยู่ในหม้อ

ดินตกลงมา อมิฮานลองเล่นแล้ว แต่ตี

หม้อดินไม่แตก





ในลำดับถัดไป อมิฮานกับมาลิลักเล่น

เกม ‘ปะบิติน’ ด้วยกัน ปะบิตินเป็นเกมที่

นิยมเล่นกันในวันเกิดของเด็กๆ มากที่สุด

ซึ่งจะมีขนมและของเล่นต่างๆ แขวนไว้ที่

ไม้ไผ่เป็นจำนวนมาก และจะมีคนมาดึง

สายที่ผูกกับไม้ไผ่ให้ลอยขึ้นลงๆ แล้วคน

เล่นก็จะมากระโดดคว้าของที่แขวนเอาไว้

มาลิลักได้ลูกอมแค่บางลูก ส่วนอมิฮาน

จับได้ของเล่นชิ้นใหญ่!





ถึงเวลาเป่าเค้กแล้ว หน้าเค้กถูกตกแต่ง

เป็นรูปลูกบาสเกตบอลดูสวยงามมาก

ทุกคนที่มาร่วมงานเลี้ยงช่วยกันร้องเพลงวันเกิด

“อธิษฐานอะไรเหรอแอนทอน?” มายุมิ

ถาม

“ผมอยากเป็นนักบาสเกตบอลเหมือน

พ่อ!” แอนทอนตอบ บาสเกตบอลเป็น

กีฬายอดนิยมในฟิลิปปินส์





หลังจากงานเลี้ยงจบลง แขกทุกคน

กลับบ้านไปแล้ว แอนทอนก็เปิดของขวัญ

ด้วยความดีใจ

“ว้าว! มีหุ่นยนต์ กระเป๋า และรองเท้า

ด้วย!” หลังจากนั้นก็ลองเปิดของขวัญอัน

ใหญ่ที่ครอบครัวของอมิฮานและมาลิลัก

ซื้อให้

“รถจักรยานคันใหม่นี่! ในบรรดาของ

ขวัญทั้งหมดชอบอันนี้ที่สุดเลย! ขอบคุณ

พี่อมิฮานและพี่มาลิลักนะครับ!” แอนทอน

กล่าว





วันต่อมา อมิฮานสอนแอนทอนขี่จักรยาน แอนทอนขี่จักรยานล้มหลายครั้ง แต่

เพราะอมิฮานอดทนและคอยให้ความช่วยเหลือด้วยความใจดี ในที่สุดแอนทอนก็

ขี่จักรยานเป็น หลังจากนี้ ก็จะได้ขี่จักรยานด้วยกันกับอมิฮานแล้ว!





“일곱 번째 생일 파티” is licensed under CC BY 4.0 by Enuma, Inc. & The Foundation SeeArt for Book Culture. To view a copy of this license, visit http://creativecommons.org/licenses/by/4.0/.



© 2019 by Enuma, Inc. & The Foundation SeeArt for Book Culture





