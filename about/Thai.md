# เกี่ยวกับห้องสมุด

หนังสือที่ดีนั้นมีความสำคัญอย่างยิ่งต่อการเติบโตและการเรียนรู้ของเด็ก

ถึงแม้ว่าในตลาดหนังสือเด็กของเกาหลีนั้นไม่ได้ขาดแคลนหนังสือที่มีคุณภาพ แต่หนังสือที่จัดทำมาสำหรับผู้ที่กำลังเรียนรู้ทำความคุ้นเคยกับภาษาเกาหลีนั้นเป็นหนังสือที่หาได้ยาก นอกจากนี้หนังสือที่มีคำแนะนำแบบทีละขั้นตอนเพื่อการพัฒนาการทางสติปัญญาและอารมณ์สำหรับเด็กที่กำลังเรียนรู้ภาษาเกาหลีนั้นอาจเป็นหนังสือที่หาได้ยากมาก

ทักษะการอ่านและการเขียนจำเป็นต้องได้รับการฝึกฝนจากกิจกรรมเสริมสร้างทักษะต่างๆตั้งแต่อายุยังน้อยอย่างไรก็ตาม เรื่องนี้อาจเป็นไปไม่ได้สำหรับเด็กบางคน เนื่องจากสถานะทางเศรษฐกิจของครอบครัวของเด็ก ความชำนาญในภาษาเกาหลีของพ่อแม่ของเด็ก ความสนใจของเด็ก หรือทรัพยากรที่มีอยู่ ฯลฯสำหรับเด็กเหล่านี้ สื่อการเรียนรู้ที่มีคุณภาพเป็นสิ่งที่จำเป็นอย่างยิ่ง

โครงการห้องสมุดดิจิทัลได้ถูกจัดตั้งขึ้นโดยมูลนิธิหนังสือและวัฒนธรรม The Foundation SeeArt for Book Culture และ ธุรกิจสตาร์ทอัพด้านเทคโนโลยีเพื่อการศึกษา Enuma เพื่อการจัดหาหนังสือที่มีคุณภาพสำหรับเด็กที่ต้องการหนังสือเหล่านั้น

เกาหลีกำลังย่างเข้าสู่สังคมที่มีความหลากหลายทางวัฒนธรรม และถึงแม้ว่าจะมีสิ่งอำนวยความสะดวกอยู่มากมายที่ให้ความช่วยเหลือเด็กๆ ที่มีภูมิหลังมาจากการเป็นผู้อพยพให้กลายเป็นสมาชิกที่สามารถทำประโยชน์ให้กับสังคม พื้นที่ในการปรับปรุงการให้การสนับสนุนในเรื่องดังกล่าวนี้ยังคงมีอยู่มาก

Enuma เป็นบริษัทซอฟต์แวร์เพื่อการศึกษาที่ก่อตั้งโดยชาวเกาหลีในสหรัฐอเมริกาด้วยเหตุนี้ พนักงานหลายๆคนของ Enuma มีประสบการณ์ตรงเกี่ยวกับความยากลำบากที่ครอบครัวต้องเผชิญในการช่วยเหลือเด็กๆในการปรับตัวทางด้านวัฒนธรรมและด้านวิชาการEnuma ได้เติมต่อจากประสบการณ์เหล่านี้เพื่อสร้างสื่อการเรียนรู้ที่ช่วยให้เด็กที่มาจากครอบครัวหลายวัฒนธรรมเรียนรู้ที่จะอ่าน เขียน และเตรียมพร้อมสำหรับชีวิตการศึกษาในขณะเดียวกัน

The Foundation SeeArt for Book Culture และ Enuma ได้สร้าง Dooru Library โดยมีวัตถุประสงค์ดังต่อไปนี้

1. เพื่อจัดหาหนังสือคำศัพท์ หนังสือที่มีวลีง่ายๆ วัสดุการอ่านสำหรับนักเรียนระดับประถมศึกษาปีที่ 1, นักเรียนระดับประถมศึกษาปีที่ 2 และสิ่งอื่นๆ เพื่อสนับสนุนผู้อ่านในทุกระดับ
2. เพื่อจัดหาหนังสือที่มีเนื้อเรื่องที่เหมาะสมซึ่งพิจารณาถึงการพัฒนาทางปัญญาและอารมณ์ของผู้อ่าน
3. เพื่อจัดหาหนังสือที่แสดงถึงนิทานพื้นบ้าน วิถีชีวิต ขนบธรรมเนียมและประเพณีของประเทศต่างๆ โดยคำนึงถึงเด็กที่มีภูมิหลังเป็นผู้อพยพ
4. เปิดให้ทุกคนเข้าฟรีโดยไม่มีค่าใช้จ่าย

The Foundation SeeArt for Book Culture และ Enuma หวังเป็นอย่างยิ่งว่าแอพ Dooru Library จะสามารถสร้างทรัพยากรเพื่อให้การสนับสนุนแก่ทุกคนที่ต้องการพัฒนาทักษะการอ่านออกเสียงได้และทักษะการเขียนภาษาเกาหลี
